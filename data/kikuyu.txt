Andũ a Isiraeli Kũhũũrana na Andũ a Kaanani arĩa Maatigaire
1 Thuutha wa Joshua gũkua, andũ a Isiraeli makĩũria
Jehova atĩrĩ, “Nĩ a mekwambata mathiĩ mbere magatũhũũranĩre kũrĩ andũ a Kaanani?”
2 Nake Jehova agĩcookia atĩrĩ, “Andũ a Juda nĩo
megũthiĩ, tondũ nĩneanĩte bũrũri ũcio moko-inĩ mao.”
3 Hĩndĩ ĩyo andũ a Juda makĩĩra andũ a Simeoni, ariũ
a ithe wao,
* atĩrĩ, “Ũkai mwambatanie na ithuĩ tũtoonye
bũrũri ũrĩa twagaĩirwo, tũkahũũrane na andũ a Kaanani,
na ithuĩ nĩtũgaacooka tũthiĩ na inyuĩ tũkahũũranĩre igai
rĩanyu.” Nĩ ũndũ ũcio andũ a Simeoni magĩthiĩ hamwe
nao.
4 Rĩrĩa andũ a Juda maamatharĩkĩire-rĩ, Jehova
akĩneana andũ a Kaanani na Aperizi moko-inĩ mao,
nao andũ a Juda makĩũraga arũme 10,000 kũu Bezeki.
5 Kũu nĩkuo maakorire Adoni-Bezeki, makĩhũũrana nake,
magĩtooria andũ a Kaanani na Aperizi. 6 Adoni-Bezeki
akĩũra, no makĩmũtengʼeria, makĩmũnyiita, makĩmũtinia
ciara iria nene cia moko na iria nene cia magũrũ.†
7 Nake Adoni-Bezeki akiuga atĩrĩ, “Athamaki mĩrongo
mũgwanja‡ matinĩtio ciara ciao iria nene cia moko na iria
nene cia magũrũ, moonganagia rũitĩkirwa irio rungu rwa
metha yakwa. Na rĩrĩ, Ngai nĩandĩhĩte nĩ ũndũ wa ũrĩa
*
1:3 Andũ a Simeoni na a Juda maarĩ a rũciaro rwa Lea. † 1:6 Mũtugo
wa gũtinia ciara iria nene cia moko na iria nene cia magũrũ ma mĩgwate
ya mbaara warĩ wa kũmagiria gũthiĩ mbaara. ‡ 1:7 Bũrũri wa Kaanani
wagayanĩtio tũtũũra tũingĩ tũnini tũrĩa twathiũrũrũkĩirie itũũra inene; o
gatũũra kaarĩ na mũthamaki wako.
Atiirĩrĩri 1:8 2 Atiirĩrĩri 1:17
ndeekire.” Nao makĩmũtwara Jerusalemu, na agĩkuĩra
kuo.
8Ningĩ andũ a Juda magĩtharĩkĩra itũũra rĩa Jerusalemu,
o narĩo makĩrĩtunyana, makĩũraga andũ a itũũra rĩu na
hiũ cia njora, magĩcooka makĩrĩcina na mwaki.
9 Thuutha wa ũguo, andũ a Juda magĩikũrũka
makahũũrane na andũ a Kaanani arĩa maatũũraga bũrũri
ũrĩa ũrĩ irĩma wa Negevu na magũrũ-inĩ ma irĩma cia
mwena wa ithũĩro. 10 Ningĩ magĩthiĩ kũhũũrana na andũ
a Kaanani arĩa maatũũraga kũu Hebironi (kũrĩa tene
gwetagwo Kiriathu-Ariba) maathiĩ makĩhoota Sheshai,
na Ahimani, na Talimai.
11 Kuuma kũu magĩthiĩ kũrũa na andũ arĩa maatũũraga
Debiri (kũrĩa tene gwetagwo Kiriathu-Sefari.) 12 Nake
Kalebu akiuga atĩrĩ, “Mũndũ ũrĩa ũgũtharĩkĩra na atunyane Kiriathu-Sefari-rĩ, ũcio nĩwe ngũhe mwarĩ wakwa
Akisa, amũhikie.” 13 Nake Othinieli, mũrũ wa Kenazu,
mũrũ wa ithe na Kalebu ũrĩa mũnini, nĩwe watunyanire
itũũra rĩu. Nĩ ũndũ ũcio Kalebu akĩmũhe mwarĩ Akisa
atuĩke mũtumia wake.
14 Mũthenya ũmwe Akisa nĩathiire kũrĩ Othinieli, nake
akĩringĩrĩria Akisa ahooe mũgũnda kũrĩ ithe Kalebu.
Aarĩkia kuuma igũrũ rĩa ndigiri yake, Kalebu akĩũria
mwarĩ atĩrĩ, “Ũkwenda ngwĩkĩre atĩa?”
15 Nake akĩmũcookeria atĩrĩ, “Ndagũthaitha
ũndathime. Tondũ nĩũũheete bũrũri wa Negevu, he
ithima cia maaĩ o nacio.” Nĩ ũndũ ũcio Kalebu akĩmũhe
ithima cia mwena wa rũgongo na cia mwena wa kĩanda.
16 Nacio njiaro cia mũthoni-we wa Musa, ũrĩa Mũkeni,
ikĩambata ikiuma Itũũra Inene rĩa Mĩkĩndũ irĩ hamwe na
andũ a Juda, igĩthiĩ gũtũũrania na andũ a werũ wa Juda
ũrĩa ũrĩ Negevu gũkuhĩ na Aradi.
17 Nao andũ a Juda magĩthiĩ hamwe na andũ a Simeoni
ariũ a ithe wao, na magĩtharĩkĩra andũ a Kaanani arĩa
Atiirĩrĩri 1:18 3 Atiirĩrĩri 1:29
maatũũraga Zefathu, nao makĩananga itũũra rĩu inene
biũ. Nĩ ũndũ ũcio rĩgĩtwo Horoma. 18 O na ningĩ
andũ a Juda magĩtunyana matũũra manene ma Gaza, na
Ashikeloni, na Ekironi, o itũũra inene na bũrũri warĩo.
19 Jehova aarĩ hamwe na andũ a Juda. Magĩkĩĩnyiitĩra
bũrũri ũrĩa ũrĩ irĩma, no matiahotire kũingata andũ arĩa
maatũũraga kũrĩa kwaraganu, nĩgũkorwo maarĩ na ngaari
cia ita cia igera. 20 Na o ta ũrĩa Musa eeranĩire, Hebironi
kwaheirwo Kalebu, nake akĩingata ariũ atatũ a Anaki
kuuma kuo. 21 No rĩrĩ, andũ a Benjamini nĩmaremirwo
nĩ kũingata andũ a Jebusi arĩa maatũũraga Jerusalemu.
Andũ a Jebusi matũũranagia na andũ a Benjamini kũu
Jerusalemu nginya ũmũthĩ.
22 Na rĩrĩ, andũ a nyũmba ya Jusufu magĩtharĩkĩra
Betheli, nake Jehova aarĩ hamwe nao. 23 Rĩrĩa maatũmire
andũ magathigaane Betheli (kũrĩa mbere ĩyo gwetagwo
Luzu), 24 athigaani acio makĩona mũndũ akiuma kũu
itũũra-inĩ rĩu inene, makĩmwĩra atĩrĩ, “Tuonie ũrĩa
tũngĩtoonya itũũra rĩĩrĩ inene, na nĩtũgaagwĩka maũndũ
mega.” 25 Nĩ ũndũ ũcio akĩmoonia, nao makĩũraga andũ
a itũũra rĩu inene na rũhiũ rwa njora, no makĩhonokia
mũndũ ũcio na nyũmba yake yothe. 26 Mũndũ ũcio
agĩcooka agĩthiĩ bũrũri wa Ahiti, kũrĩa aakire itũũra inene,
na akĩrĩĩta Luzu, na nĩrĩo rĩĩtwa rĩarĩo o na ũmũthĩ.
27 No andũ a Manase matiaingatire andũ a BethiShani, kana andũ a Taanaka, kana andũ a Dori kana
andũ a Ibileamu, kana andũ a Megido na matũũra marĩa
maamarigiicĩirie, tondũ andũ a Kaanani nĩmatuĩte itua
rĩa gũtũũra bũrũri ũcio. 28 Na rĩrĩ, rĩrĩa andũ a Isiraeli maagĩire na hinya, makĩrutithia andũ a Kaanani
wĩra wa hinya, no matiigana kũmaingata biũ. 29 O nao
andũ a Efiraimu matiigana kũingata andũ a Kaanani arĩa
maatũũraga kũu Gezeri, no andũ acio a Kaanani maathiire
Atiirĩrĩri 1:30 4 Atiirĩrĩri 2:2
o na mbere gũtũũrania hamwe nao. 30O nao andũ a Zebuluni matiigana kũingata andũ a Kaanani arĩa maatũũraga
kũu Kitironi kana Nahaloli, arĩa maatigaire gatagatĩ kao;
no nĩmamarutithirie wĩra na hinya. 31 O na andũ a Asheri
matiigana kũingata andũ othe arĩa maatũũraga Ako, kana
arĩa matũũraga Sidoni, kana arĩa maatũũraga Ahalabu,
kana arĩa maatũũraga Akizibu, kana arĩa maatũũraga Heliba, kana arĩa maatũũraga Afeku, kana arĩa maatũũraga
Rehobu, 32 na tondũ wa ũguo andũ a Asheri magĩtũũrania
na andũ a Kaanani arĩa maatũũraga bũrũri ũcio. 33 O nao
andũ a Nafitali matiigana kũingata andũ arĩa maatũũraga
kũu Bethi-Shemeshu, o na kana arĩa maatũũraga BethiAnathu; no andũ a Nafitali o nao maatũũranirie na andũ
a Kaanani arĩa maatũũraga bũrũri ũcio, nao andũ arĩa
maatũũraga Bethi-Shemeshu na Bethi-Anathu magĩtuĩka
andũ ao a kũrutithagio wĩra wa hinya. 34 Andũ a Aamori
makĩhingĩrĩria andũ a Dani kũu bũrũri ũrĩa ũrĩ irĩma,
makĩmagirĩrĩria gũikũrũka kũrĩa kwaraganu. 35 Ningĩ
Aamori nĩmatuĩte itua rĩa gũtũũra Kĩrĩma-inĩ kĩa Herezu,
na kĩa Aijaloni, na kĩa Shaalubimu, no rĩrĩa andũ a nyũmba
ya Jusufu maagĩire na hinya, o nao Aamori magĩtuĩka a
kũrutithio wĩra wa hinya. 36 Mũhaka wa Aamori woimĩte
Ituĩkanĩrio rĩa Akirabimu, ũgakinya Sela na ũkahĩtũka.
2
Mũraika wa Jehova kũu Bokimu
1 Na rĩrĩ, mũraika wa Jehova nĩambatire agĩkinya
Bokimu oimĩte Giligali, akiuga atĩrĩ, “Niĩ nĩ niĩ
ndaamwambatirie ngĩmũruta bũrũri wa Misiri na
ngĩmũtongoria nginya bũrũri-inĩ ũrĩa ndeerĩire maithe
manyu na mwĩhĩtwa atĩ nĩngamahe. Ngiuga atĩrĩ, ‘Niĩ
ndirĩ hĩndĩ ngaathũkia kĩrĩkanĩro giitũ na inyuĩ, 2 na
inyuĩ mũtikanagĩe na kĩrĩkanĩro na andũ a bũrũri ũyũ, no
Atiirĩrĩri 2:3 5 Atiirĩrĩri 2:14
nĩmũkoinanga igongona ciao.’ No inyuĩ mũtiinjathĩkĩire.
Mwĩkĩte ũguo nĩkĩ? 3 Nĩ ũndũ ũcio, ndamwĩra atĩrĩ,
ndikũmaingata mamweherere; no megũtuĩka ta mĩigua
ĩmũtheecage mĩena, nacio ngai ciao ituĩke mũtego harĩ
inyuĩ.”
4 Rĩrĩa mũraika wa Jehova aarĩkirie kwarĩria andũ a
Isiraeli maũndũ macio mothe, andũ makĩrĩra manĩrĩire,
5 nao magĩĩta handũ hau Bokimu. Nao makĩrutĩra Jehova
magongona hau.
Kwaga Gwathĩka na Kũhootwo
6 Thuutha wa Joshua kũrekereria andũ a Isiraeli-rĩ,
andũ acio magĩthiĩ kwĩgwatĩra bũrũri, o mũndũ igairĩake.
7 Nao andũ acio magĩtungatĩra Jehova matukũ-inĩ mothe
ma Joshua na ma athuuri arĩa maatigirwo marĩ muoyo
Joshua akua, arĩa meyoneire maũndũ mothe manene
marĩa Jehova eekĩire Isiraeli.
8 Nake Joshua mũrũ wa Nuni, ndungata ya Jehova,
aakuire arĩ na ũkũrũ wa mĩaka igana na ikũmi. 9 Nao
makĩmũthika kũu gĩthaka-inĩ gĩake o kũu TiminathuHeresi bũrũri ũrĩa ũrĩ irĩma wa Efiraimu, mwena wa
gathigathini wa Kĩrĩma kĩa Gaashu.
10 Thuutha wa rũciaro rũu ruothe gũkua, gũkĩgĩa na
rũciaro rũngĩ rũtooĩ Jehova kana rũkamenya maũndũ
marĩa eekĩire Isiraeli. 11 Ningĩ andũ a Isiraeli magĩĩka
maũndũ mooru maitho-inĩ ma Jehova na magĩtungatĩra
ngai cia Baali. 12 Nao magĩtirika Jehova, Ngai wa
maithe mao ũrĩa wamarutĩte bũrũri wa Misiri. Nao
makĩrũmĩrĩra na makĩhooya ngai cia mĩthemba mĩingĩ
cia andũ arĩa maamarigiicĩirie, magĩtũma Jehova arakare
13 tondũ nĩmatirikĩte Jehova, magatungatagĩra Baali na
Maashitarothu. 14 Nake Jehova akĩrakarĩra andũ a Isiraeli, akĩmaneana kũrĩ atharĩkanĩri arĩa maatahire indo
ciao. Akĩmarekereria thũ ciao iria ciamathiũrũrũkĩirie,
Atiirĩrĩri 2:15 6 Atiirĩrĩri 2:23
na matiacookire gũciĩtiiria. 15 Rĩrĩa rĩothe andũ a Isiraeli
maathiiaga kũrũa, guoko kwa Jehova kwamookagĩrĩra
magatoorio, o ta ũrĩa eehĩtĩte na mwĩhĩtwa kũrĩ o. Nao
makĩnyamarĩka mũno.
16 Ningĩ Jehova akĩmaarahũrĩra atiirĩrĩri bũrũri arĩa
maamahonokirie moko-inĩ ma andũ acio maamatharĩkagĩra. 17No rĩrĩ, o na kũrĩ ũguo, matiigana kũigua atiirĩrĩri
bũrũri acio ao, no nĩmahũũrire ũmaraya na ũndũ wa
kũhooya ngai ingĩ. Matiigana gwĩka ta maithe mao,
no nĩmagarũrũkire narua, magĩtiga gũthiĩ na mĩthiĩre
ĩrĩa maithe mao maathiiaga nayo, nĩyo mĩthiĩre ya
gwathĩkĩra maathani ma Jehova. 18 Rĩrĩa rĩothe Jehova aamaarahũragĩra mũtiirĩrĩri bũrũri-rĩ, Jehova aakoragwo hamwe na mũtiirĩrĩri bũrũri ũcio, akamahonokagia moko-inĩ ma thũ ciao hĩndĩ ĩrĩa yothe mũtiirĩrĩri
bũrũri ũcio aarĩ muoyo; nĩgũkorwo Jehova nĩamaiguagĩra
tha nĩ ũndũ wa ũrĩa macaayaga nĩ kũhinyĩrĩrio nĩ arĩa
mamanyariiraga. 19 No mũtiirĩrĩri bũrũri akua, andũ
magacookerera maũndũ mooru makĩria kũrĩ marĩa ma
maithe mao, makarũmagĩrĩra ngai ingĩ, magacihooyaga
na magacitungatĩra. Makĩrega gũtiga mĩtugo ĩyo yao
mĩũru na mĩthiĩre yao ya ũremi.
20 Tondũ ũcio, Jehova agĩkĩrakario mũno nĩ andũ a
Isiraeli, akiuga atĩrĩ, “Tondũ rũrĩrĩ rũrũ nĩrũthũkĩtie
kĩrĩkanĩro kĩrĩa ndaarĩkanĩire na maithe mao ma tene, na
nĩ rwagĩte kũnjigua-rĩ, 21 ndigũcooka kũrutũrũra rũrĩrĩ o
na rũmwe rwa iria Joshua aatigire kuo agĩkua. 22 Nĩcio
ngũhũthĩra kũgeria andũ a Isiraeli, nĩguo menye kana
nĩmekũrũmia mĩthiĩre ya Jehova, na mathiiage nayo o ta
ũrĩa maithe mao meekaga.” 23 Jehova nĩetĩkĩririe ndũrĩrĩ
icio itigare kuo, na ndaigana gũcirutũrũra o rĩmwe na
ũndũ wa gũcineana moko-inĩ ma Joshua.
Atiirĩrĩri 3:1 7 Atiirĩrĩri 3:11
3
1 Ici nĩcio ndũrĩrĩ iria Jehova aatigirie kuo nĩguo
ageragie andũ a Isiraeli arĩa mataamenyerete ũhoro wa
mbaara cia kũu Kaanani. 2 (Eekire ũguo nĩgeetha arute
njiaro cia andũ a Isiraeli ũhoro wa mbaara tondũ njiaro
icio itiamenyete ũhoro wa kũrũa mbaara). 3 Ndũrĩrĩ
icio nĩcio ici: aathani arĩa atano a Afilisti, na Akaanani
othe, na Asidoni, na Ahivi arĩa maatũũraga irĩma-inĩ
cia Lebanoni kuuma Kĩrĩma kĩa Baali-Herimoni o nginya
Lebo-Hamathu. 4Ciatigirio nĩgeetha igerie andũ a Isiraeli,
nĩguo monwo kana nĩmarĩathĩkagĩra maathani ma Jehova
marĩa aaheete maithe mao ma tene na guoko kwa Musa.
5 Andũ a Isiraeli magĩtũũrania na Akaanani, na Ahiti, na
Aamori, na Aperizi, na Ahivi, na Ajebusi. 6 Nao makĩhikia
airĩtu ao, na makĩheana airĩtu ao mahikio nĩ aanake a
andũ acio, na magĩtungatĩra ngai ciao.
Othinieli
7 Andũ a Isiraeli nĩmekire ũũru maitho-inĩ ma Jehova;
makĩriganĩrwo nĩ Jehova Ngai wao, na magĩtungatĩra
ngai cia Baali na cia Ashera. 8 Namo marakara ma
Jehova magĩakanĩra andũ a Isiraeli o nginya akĩmarekereria moko-inĩ ma Kushani-Rishathaimu mũthamaki wa
Aramu-Naharaimu, ũrĩa andũ a Isiraeli maatungatĩire
mĩaka ĩnana. 9No rĩrĩa maarĩrĩire Jehova, akĩmaarahũrĩra
mũndũ wa kũmahonokia wetagwo Othinieli mũrũ wa
Kenazu, mũrũ wa ithe na Kalebu ũrĩa mũnini, nake
akĩmahonokia. 10 Roho wa Jehova agĩũka igũrũ rĩake,
agĩtuĩka mũtiirĩrĩri bũrũri wa Isiraeli na agĩthiĩ ita-inĩ.
Nake Jehova akĩneana Kushani-Rishathaimu mũthamaki
wa Aramu moko-inĩ ma Othinieli, nake akĩmũtooria. 11Nĩ
ũndũ ũcio bũrũri ũgĩkorwo na thayũ mĩaka mĩrongo ĩna,
nginya rĩrĩa Othinieli mũrũ wa Kenazu aakuire.
Ehudu
Atiirĩrĩri 3:12 8 Atiirĩrĩri 3:21
12 O rĩngĩ andũ a Isiraeli magĩĩka ũũru maitho-inĩ ma
Jehova, na tondũ wa gwĩka ũũru ũcio Jehova akĩhe Egiloni
mũthamaki wa Moabi hinya wa gũtooria Isiraeli. 13Egiloni
akĩgĩĩra andũ a Amoni na Amaleki,* makĩũngana hamwe
nake magĩtharĩkĩra andũ a Isiraeli, na makĩmatunya
Itũũra rĩrĩa Inene rĩa Mĩkĩndũ. 14Andũ a Isiraeli magĩtuĩka
ndungata cia Egiloni mũthamaki wa Moabi mĩaka ikũmi
na ĩnana.
15 O rĩngĩ andũ a Isiraeli makĩrĩrĩra Jehova, nake
akĩmahe mũndũ wa kũmahonokia wetagwo Ehudu, warĩ
wa kĩmotho; mũrũ wa Gera ũrĩa Mũbenjamini. Nao andũ
a Isiraeli makĩmũtũma na irĩhi rĩa igooti kũrĩ Egiloni
mũthamaki wa Moabi. 16 Na rĩrĩ, Ehudu nĩathondekete
rũhiũ rwa njora rũũgĩ mĩena yeerĩ, ta rwa buti ĩmwe na
nuthu† kũraiha rũrĩa oohereire njohero-inĩ yake mwena
wa ũrĩo nguo-inĩ thĩinĩ. 17 Nake agĩtwarĩra Egiloni
mũthamaki wa Moabi igooti, na rĩrĩ, Egiloni aarĩ mũndũ
mũnoru mũno. 18 Thuutha wa Ehudu kũmũnengera
igooti, akiumagaria andũ arĩa maarĩkuuĩte, magĩthiĩ.
19Nowe mwene aakinya mĩhianano-inĩ ĩrĩa yarĩ hakuhĩ na
Giligali, akĩhũndũka, agĩthiĩ akĩĩra mũthamaki ũcio atĩrĩ,
“Ndĩ na ndũmĩrĩri yaku ya hitho.”
Nake mũthamaki akiuga atĩrĩ, “Kirai!” Nao arĩa othe
maamũtungatagĩra makĩehera harĩ we.
20 Nake Ehudu akĩmũkuhĩrĩria rĩrĩa aikarĩte arĩ o wiki
nyũmba-inĩ yake ya ũthamaki ya igũrũ, ĩrĩa aikaraga hĩndĩ
ya riũa. Akĩmwĩra atĩrĩ, “Ndĩ na ndũmĩrĩri yaku kuuma
kũrĩ Ngai.” Na rĩrĩa mũthamaki ookagĩra kuuma gĩtĩ-inĩ
kĩrĩa aikarĩire, 21 Ehudu agĩtambũrũkia guoko gwake kwa
*
3:13 Andũ a Amoni na a Moabi maarĩ njiaro cia Loti (Kĩam 19:38), nao
Amaleki maarĩ njiaro cia Esaũ (Kĩam 36:12, 16). Andũ aya nĩo maahakanĩte
na andũ a Isiraeli, na nĩo maarĩ thũ ciao iria njũru. † 3:16 nĩ ta nuthu
mita
Atiirĩrĩri 3:22 9 Atiirĩrĩri 3:31
ũmotho, akĩruta rũhiũ rwa njora kuuma njohero-inĩ yake
mwena wa ũrĩo, agĩtheeca mũthamaki ũcio nda. 22 O na
mũtĩ waruo ũgĩtoonya na rũhiũ rũkiumanĩra na thuutha.
Ehudu ndaacomorire rũhiũ, namo maguta makĩrũhumbĩra. 23Ningĩ Ehudu agĩthiĩ gĩthaku-inĩ, akĩhinga mĩrango
ya nyũmba ĩyo ya igũrũ, akĩmũhingĩrĩria kuo.
24 Ehudu aarĩkia gũthiĩ, ndungata cia mũthamaki igĩũka
igĩkora mĩrango ya nyũmba ya igũrũ ĩrĩ mĩhinge, ikiuga atĩrĩ, “No nginya akorwo nĩ gwĩteithia areteithia
kanyũmba-inĩ ka na thĩinĩ.” 25 Nacio igĩeterera o nginya
igĩconoka, no rĩrĩa aagire kũhingũra mĩrango ya nyũmba,
ikĩoya hingũro ikĩhingũra mĩrango. Na hau ikĩona
mũnene wao agũĩte thĩ arĩ mũkuũ.
26 Na rĩrĩ, hĩndĩ ĩyo cietereire ihingũrĩrwo-rĩ, Ehudu
akĩĩyũrĩra. Akĩhĩtũkĩra mĩhianano-inĩ akĩũrĩra Seira.
27 Aakinya kuo akĩhuha karumbeta kũu bũrũri ũrĩa ũrĩ
irĩma wa Efiraimu, nao andũ a Isiraeli magĩikũrũkania
nake moimĩte irĩma-inĩ, amatongoretie.
28 Akĩmaatha atĩrĩ, “Nũmĩrĩrai, nĩgũkorwo Jehova
nĩaneanĩte Moabi thũ yanyu moko-inĩ manyu.” Nĩ ũndũ
ũcio magĩikũrũka makĩmũrũmĩrĩra, makĩnyiita mariũko
ma Rũũĩ rwa Jorodani marĩa maaringagĩrĩra bũrũri wa
Moabi, na matiigana gwĩtĩkĩria mũndũ o na ũrĩkũ aringe
rũũĩ rũu. 29 Na hĩndĩ ĩyo makĩũraga andũ ta 10,000 a
Moabi, na othe maarĩ andũ njamba na maarĩ na hinya;
na gũtirĩ mũndũ o na ũmwe wahonokire. 30 Mũthenya
ũcio andũ a Moabi magĩtuĩka ndungata cia andũ a Isiraeli,
naguo bũrũri ũgĩkorwo na thayũ mĩaka mĩrongo ĩnana.
Shamigari
31 Thuutha wa Ehudu hagĩũka mũndũ wetagwo Shamigari mũrũ wa Anathu, ũrĩa woragire Afilisti magana
Atiirĩrĩri 4:1 10 Atiirĩrĩri 4:9
matandatũ na mũcengi ũrĩa ũtindĩkaga ndegwa. O nake
akĩhonokia andũ a Isiraeli.
4
Debora
1 Thuutha wa Ehudu gũkua-rĩ, andũ a Isiraeli o rĩngĩ
magĩĩka maũndũ mooru maitho-inĩ ma Jehova. 2 Nĩ
ũndũ ũcio Jehova akĩmarekereria moko-inĩ ma Jabini,
mũthamaki wa bũrũri wa Kaanani ũrĩa waathanaga kũu
Hazoru. Nake mũnene wa mbũtũ ciake cia mbaara eetagwo Sisera, ũrĩa watũũraga kũu Haroshethu-Hagoyimu.
3 Jabini aarĩ na ngaari cia ita cia igera magana kenda,
na nĩahinyĩrĩirie andũ a Isiraeli atarĩ na tha ihinda rĩa
mĩaka mĩrongo ĩĩrĩ, nao andũ a Isiraeli magĩkaĩra Jehova
amateithie.
4 Na rĩrĩ, Debora, mũnabii mũndũ-wa-nja, mũtumia wa
Lapidothu, nĩwe watongoragia Isiraeli hĩndĩ ĩyo. 5 Nake
aarĩ na handũ ha gũciirĩra rungu rwa Mũkĩndũ wa Debora,
gatagatĩ ka Rama na Betheli kũu bũrũri ũrĩa ũrĩ irĩma
wa Efiraimu, nao andũ a Isiraeli maathiiaga harĩ we
nĩgeetha amatuithanie maciira. 6 Debora agĩtũmanĩra
Baraka mũrũ wa Abinoamu kuuma Kedeshi ya Nafitali,
akĩmwĩra atĩrĩ, “JehovaNgai wa Isiraeli nĩaragwatha agakwĩra atĩrĩ, ‘Thiĩ, woe andũ 10,000 a kuuma Nafitali na
Zebuluni, na ũmatongorie nginya Kĩrĩma-inĩ kĩa Taboru.
7 Niĩ nĩngũguucĩrĩria Sisera, mũnene wa mbũtũ cia ita
cia Jabini, hamwe na ngaari ciake cia ita na thigari
ciake nginya rũũĩ-inĩ rwa Kishoni, ndĩmũneane moko-inĩ
maku.’ ”
8 Nake Baraka akĩmwĩra atĩrĩ, “Nĩngũthiĩ aakorwo
nĩũgũtwarana hamwe na niĩ; no aakorwo ndũgũtwarana
hamwe na niĩ-rĩ, o na niĩ ndigũthiĩ.”
9 Nake Debora akĩmwĩra atĩrĩ, “Nĩ wega, nĩngũtwarana
nawe. No rĩrĩ, nĩ ũndũ wa ũrĩa ũroya ũhoro ũyũ-rĩ,
Atiirĩrĩri 4:10 11 Atiirĩrĩri 4:17
gĩtĩĩo gĩtigatuĩka gĩaku, nĩgũkorwo Jehova nĩekũneana
Sisera moko-inĩ ma mũndũ-wa-nja.” Nĩ ũndũ ũcio Debora agĩtwarana na Baraka nginya Kadeshi, 10 na kũu
Baraka agĩĩta andũ a Zebuluni na a Nafitali. Andũ 10,000
makĩmũrũmĩrĩra, o na Debora agĩthiĩ hamwe nake.
11 Na rĩrĩ, Heberi ũrĩa Mũkeni nĩeyamũrĩte agatigana
na Akeni arĩa angĩ a rũciaro rwa Hobabu, mũthoni-we wa
Musa,*
na akaamba hema yake mũtĩ-inĩ ũrĩa mũnene kũu
Zaananimu gũkuhĩ na Kadeshi.
12 Nao andũ makĩhe Sisera ũhoro, atĩ Baraka mũrũ
wa Abinoamu nĩambatĩte agakinya Kĩrĩma gĩa Taboru.
13 Sisera agĩcookanĩrĩria ngaari ciake cia ita cia igera magana kenda, hamwe na andũ othe arĩa maarĩ hamwe nake,
kuuma Haroshethu-Hagoyimu nginya Rũũĩ rwa Kishoni.
14 Nake Debora akĩĩra Baraka atĩrĩ, “Thiĩ! Ũyũ
nĩguo mũthenya ũrĩa Jehova aneanĩte Sisera moko-inĩ
maku. Githĩ Jehova tiwe ũthiĩte arĩ mbere yaku?”
Nĩ ũndũ ũcio Baraka agĩikũrũka oimĩte Kĩrĩma-inĩ gĩa
Taboru, arũmĩrĩirwo nĩ andũ 10,000. 15 Rĩrĩa Baraka
aamakuhĩrĩirie, Jehova akĩingatithia Sisera hamwe na
ngaari ciake cia ita ciothe, na mbũtũ yake yothe,
akĩmahũũra na rũhiũ rwa njora, nake Sisera agĩtiganĩria
ngaari yake ya ita, akĩũra na magũrũ. 16 No Baraka
akĩingatithia ngaari icio cia ita o hamwe na mbũtũ cia ita
nginya Haroshethu-Hagoyimu. Nacio thigari ciothe cia
Sisera ikĩũragwo na rũhiũ rwa njora; na gũtirĩ mũndũ o
na ũmwe watigarire.
17 No rĩrĩ, Sisera agĩĩthara na magũrũ, akĩũrĩra hema-inĩ
ya Jaeli, mũtumia wa Heberi ũrĩa Mũkeni, nĩ ũndũ kwarĩ
na ũrata gatagatĩ-inĩ ka Jabini mũthamaki wa Hazoru na
mbarĩ ya Heberi ũcio Mũkeni.
*
4:11 Akeni maarĩ athiritũ ya andũ a Isiraeli kuuma hĩndĩ ya Musa (Thaam
3:1), no Heberi rĩu nĩatuĩkĩte mũthiritũ wa Jabini (4:17).
Atiirĩrĩri 4:18 12 Atiirĩrĩri 5:2
18 Jaeli akiumagara agatũnge Sisera, akĩmwĩra atĩrĩ,
“Ũka, mwathi wakwa, toonya thĩinĩ. Ndũgetigĩre.” Nĩ
ũndũ ũcio agĩtoonya hema thĩinĩ nake Jaeli akĩmũhumbĩra.
19 Sisera akiuga atĩrĩ, “Ndĩ mũnyootu, ndagũthaitha he
maaĩ nyue.” Jaeli agĩkunũra mbũthũ ya iria, akĩmũhe
anyue, agĩcooka akĩmũhumbĩra.
20 Sisera akĩmwĩra atĩrĩ, “Rũgama mũrango-inĩ wa
hema, na hangĩũka mũndũ akũũrie atĩrĩ, ‘Kũrĩ mũndũ ũrĩ
gũkũ?’ uuge atĩrĩ, ‘Aca.’ ”
21 No Jaeli ũcio mũtumia wa Heberi akĩoya higĩ ya
hema na nyondo, agĩthiĩ acemete harĩa Sisera aakomete
anogete mũno. Akĩhũũrĩrĩra higĩ ĩyo thikĩrĩrio-inĩ,
ĩgĩtũrĩkania nginya igĩtoonyerera thĩ, nake agĩkua.
22 Baraka agĩũka aingatithĩtie Sisera, nake Jaeli agĩthiĩ
kũmũtũnga. Akĩmwĩra atĩrĩ, “Ũka, nĩngũkuonia mũndũ
ũrĩa ũracaria.” Nĩ ũndũ ũcio Baraka agĩtoonya hamwe na
Jaeli, na agĩkora Sisera akomete thĩ arĩ mũkuũ nayo higĩ
ĩmũtũrĩkanĩtie thikĩrĩrio.
23 Mũthenya ũcio-rĩ, nĩguo Ngai aatooririe Jabini,
mũthamaki wa andũ a Kaanani, mbere ya andũ a Isiraeli.
24 Nakuo guoko kwa andũ a Isiraeli gũgĩkĩrĩrĩria kũgĩa na
hinya igũrũ rĩa Jabini, mũthamaki wa andũ a Kaanani,
nginya makĩmũniina biũ.
5
Rwĩmbo rwa Debora
1 Mũthenya ũcio Debora na Baraka mũrũ wa Abinoamu
makĩina rwĩmbo rũrũ:
2 “Rĩrĩa anene a Isiraeli maatongoria,
rĩrĩa andũ meheana meyendeire-rĩ,
goocai Jehova!
Atiirĩrĩri 5:3 13 Atiirĩrĩri 5:11
3 “Iguai ũhoro ũyũ, inyuĩ athamaki! Thikĩrĩriai, inyuĩ
aathani!
Nĩngũinĩra Jehova, nĩngũina;
nĩngũtungĩra Jehova rwĩmbo, o we Ngai wa Isiraeli.
4 “Rĩrĩa Wee Jehova woimire Seiru,
rĩrĩa woimire bũrũri wa Edomu,
thĩ nĩyainainire, igũrũ rĩkiura,
namo matu magĩita maaĩ.
5 Irĩma nĩciathingithire mbere ya Jehova, o we Ngai wa
Sinai,
ikĩinaina mbere ya Jehova, Ngai wa Isiraeli.
6 “Matukũ-inĩ ma Shamigari mũrũ wa Anathu,
o na matukũ-inĩ ma Jaeli, njĩra nĩciagĩte andũ a
kũgerera;
agendi maageraga tũcĩra twa mĩkĩra.
7 Tũtũũra tũkĩaga andũ kũu Isiraeli,
tũkĩaga andũ, o nginya rĩrĩa niĩ, Debora,
ndaarahũkire,
ngĩarahũka ngĩtuĩka ta nyina wa Isiraeli.
8 Hĩndĩ ĩrĩa maathuurire ngai ngʼeni,
mbaara nĩyokire o ihingo-inĩ cia itũũra inene,
na gũtionekire ngo kana itimũ
harĩ andũ 40,000 kũu Isiraeli.
9 Ngoro yakwa ĩrĩ hamwe na anene a Isiraeli,
o hamwe na andũ arĩa merutĩire na kwĩyendera
gatagatĩ-inĩ ka andũ.
Goocai Jehova.
10 “Inyuĩ mũhaicaga ndigiri njerũ,
mũikarĩire matandĩko manyu,
na inyuĩ mũthiiaga na njĩra,
cũraniai, 11 kũrĩ na mĩgambo ya aini itahĩro-inĩ rĩa maaĩ.
Atiirĩrĩri 5:12 14 Atiirĩrĩri 5:17
Mainaga ciĩko cia ũthingu cia Jehova,
ciĩko cia ũthingu cia njamba ciake kũu Isiraeli.
“Ningĩ andũ a Jehova magĩikũrũka nginya ihingo-inĩ cia
itũũra inene.
12 ‘Wee Debora, ũkĩra! Ĩ ndũgĩũkĩre!
Ũkĩra, ũkĩra, ũkũye rwĩmbo!
Arahũka wee Baraka!
Wee mũrũ wa Abinoamu-rĩ, wĩnyiitĩre mĩgwate
yaku.’
13 “Ningĩ andũ arĩa maatigaire,
magĩikũrũka kũrĩ andũ arĩa maarĩ igweta;
andũ a Jehova magĩũka kũrĩ niĩ
hamwe na andũ arĩa maarĩ hinya.
14 Amwe mookire kuuma Efiraimu, arĩa iruka ciao ciarĩ
kũu Amaleki;
Benjamini aarĩ hamwe na andũ arĩa maakũrũmĩrĩire.
Anene a ita cia mbaara nĩmaikũrũkire kuuma Makiru,
nakuo Zebuluni gũkiuma arĩa maanyiitaga rũthanju
rwa mũnene wa mbũtũ cia ita.
15 Anene a Isakaru maarĩ hamwe na Debora;
Ĩĩ-ni, Isakaru maarĩ na Baraka,
mamumĩte thuutha na ihenya o nginya kĩanda-inĩ.
Ngʼongo-inĩ cia Rubeni
nĩ kwarĩ na ũhoro mũnene wa gwĩcookera.
16 Nĩ kĩĩ gĩatũmire mũikare mĩaki-inĩ
mũiguage mahiũ makĩhuhĩrwo mĩrũri?
Ngʼongo-inĩ cia Rubeni
nĩ kwarĩ ũhoro mũnene wa gwĩcookera.
17 Gileadi aikarire o kũu mũrĩmo wa Rũũĩ rwa Jorodani.
Nake Dani-rĩ, nĩ kĩĩ gĩagĩtũmire atiindage marikabuinĩ?
Asheri aikarire o kũu ndwere-inĩ cia iria,
Atiirĩrĩri 5:18 15 Atiirĩrĩri 5:26
agĩikara icukĩro-inĩ ciake cia marikabu.
18 Andũ a Zebuluni nĩmetwarĩrĩire ũgwati-inĩ wa
gĩkuũ;
o nake Nafitali agĩĩka o ũguo kũu gũtũũgĩru werũ-inĩ.
19 “Athamaki magĩũka, makĩrũa;
athamaki a Kaanani makĩrũĩra kũu Taanaka, gũkuhĩ
na maaĩ ma Megido,
no matiakuuire betha, o na kana ndaho.
20 Kũu igũrũ njata nĩciarũire,
o kũu njĩra-inĩ ciacio ikĩrũa mbaara na Sisera.
21 Rũũĩ rwa Kishoni nĩ rwamathereririe,
rũu rũũĩ rwa tene, Rũũĩ rwa Kishoni.
Wee ngoro yakwa wĩtware, na ũgĩe na hinya!
22 Ningĩ mahũngũ ma mbarathi makĩrumia thĩ,
itengʼerete, mbarathi ciake irĩ hinya igathiĩ
itengʼerete.
23 Nake mũraika wa Jehova akiuga atĩrĩ, ‘Merozu ĩrogwatwo nĩ kĩrumi.*
Arĩa matũũraga kuo marogwatwo nĩ kĩrumi kĩrĩa
kĩũru,
nĩ ũndũ matiokire gũteithia Jehova,
gũteithia Jehova kũrũa na arĩa marĩ hinya.’
24 “Jaeli mũtumia wa Heberi ũrĩa Mũkeni,
arorathimwo gũkĩra atumia arĩa angĩ,
o we mũrathime mũno harĩ atumia arĩa matũũraga
hema-inĩ.
25 Sisera aamũhoire maaĩ, nake akĩmũhe iria;
akĩmũrehera iria imata na mbakũri ĩngĩnyuĩrwo nĩ
andũ arĩa me igweta.
26 Aatambũrũkirie guoko gwake akĩoya higĩ ya hema,
*
5:23 Itũũra rĩa Merozu rĩarumirwo nĩ kwaga kũnyiitanĩra na ita rĩa Jehova;
itũũra rĩĩrĩ rĩarĩ rĩa Nafitali.
Atiirĩrĩri 5:27 16 Atiirĩrĩri 6:1
akĩnyiita nyondo ya bundi na guoko kwa ũrĩo.
Akĩringa Sisera, akĩmũhehenja mũtwe,
akĩmũtheeca na agĩthethera thikĩrĩrio yake.
27 Akĩinama magũrũ-inĩ make,
akĩgũa; agĩkoma hau.
Akĩinama magũrũ-inĩ make, akĩgũa;
o hau ainamire, no ho aagũire arĩ mũkuũ.
28 “Nyina wa Sisera agĩcũthĩrĩria na ndirica;
akĩanĩrĩra arĩ gatirica-inĩ kau, akiuga atĩrĩ,
‘Nĩ kĩĩ gĩtũmĩte ngaari yake ya ita ĩikare ũguo ĩtookĩte?
inegene rĩa magũrũ ma ngaari cia ita-rĩ, rĩcereirwo
kũ?’
29 Atumia ake arĩa oogĩ mũno makamũcookagĩria;
o nake agecookagĩria na ngoro yake atĩrĩ,
30 ‘Githĩ ti gwetha mareetha na makagayana indo cia
ndaho:
mũirĩtu ũmwe kana eerĩ harĩ o mũndũ,
na nguo cia marangi maingĩ itahĩirwo Sisera,
nguo cia marangi maingĩ iria ngʼemie,
nguo iria ngʼemie mũno cia ngingo yakwa,
icio ciothe nĩ cia gũtahwo?’
31 “Nĩ ũndũ ũcio thũ ciaku iroothira, Wee Jehova!
No arĩa makwendete-rĩ, marotuĩka ta riũa
rĩkĩratha rĩrĩ na hinya warĩo.”
Naguo bũrũri ũcio ũkĩgĩa na thayũ ihinda rĩa mĩaka
mĩrongo ĩna.
6
Gideoni
1 Andũ a Isiraeli o rĩngĩ nĩmekire maũndũ mooru
maitho-inĩ ma Jehova, na ihinda rĩa mĩaka mũgwanja
Atiirĩrĩri 6:2 17 Atiirĩrĩri 6:12
Jehova akĩmaneana moko-inĩ ma Amidiani.* 2 Na tondũ
hinya wa andũ a Midiani nĩwamahatĩrĩirie mũno, andũ
a Isiraeli nĩmethondekeire kũndũ gwa kwĩhitha mĩanyainĩ ya irĩma, na ngurunga-inĩ, na ciĩgitĩro-inĩ iria nũmu.
3 Rĩrĩa rĩothe andũ a Isiraeli maahaandaga irio-rĩ, Amidiani, na Aamaleki, na andũ angĩ a mwena wa irathĩro
nĩmatharĩkagĩra bũrũri ũcio. 4 Nao nĩmambĩte hema
ciao kũu bũrũri-inĩ, na magĩthũkia irio iria ciarĩ mĩgũnda
kũndũ guothe o nginya Gaza, na matiigana gũtigĩria andũ
a Isiraeli kĩndũ o na kĩmwe kĩrĩ muoyo, arĩ ngʼondu kana
ngʼombe, o na kana ndigiri. 5Nĩgũkorwo maambataga kuo
na mahiũ mao na hema ciao mahaana ta ngigĩ kũingĩha.
Andũ na ngamĩĩra ciao matingĩatarĩkire; magĩtharĩkĩra
bũrũri ũcio nĩgeetha mawanange biũ. 6 Amidiani makĩnyariira andũ a Isiraeli o nginya andũ a Isiraeli magĩkaĩra
Jehova amateithie.
7 Na rĩrĩ, hĩndĩ ĩrĩa andũ a Isiraeli maarĩrĩire Jehova
nĩ ũndũ wa Amidiani-rĩ, Jehova 8 akĩmatũmĩra mũnabii,
ũrĩa wameerire atĩrĩ, “Ũũ nĩguo Jehova, Ngai wa Isiraeli,
ekuuga: Niĩ ndamũrutire bũrũri wa Misiri, ngĩmũruta
bũrũri wa ũkombo. 9Nĩ niĩ ndaamũtharire kuuma guokoinĩ kwa andũ a Misiri, na kuuma guoko-inĩ kwa arĩa
othe maamũhinyagĩrĩria. Ngĩmarutũrũra mbere yanyu
na ngĩmũhe bũrũri wao. 10 Ngĩmwĩra atĩrĩ, ‘Niĩ nĩ niĩ
Jehova Ngai wanyu; Mũtikanahooe ngai cia Aamori, arĩa
ene bũrũri ũyũ mũtũire.’ No inyuĩ mũtiigana kũnjigua.”
11 Nake mũraika wa Jehova agĩũka agĩikara thĩ gĩtina-inĩ
kĩa mũgandi o kũu Ofira, mũgandi wa Joashu ũrĩa Mũabiezeri, harĩa mũriũ Gideoni aahũũragĩra ngano kĩhihĩroinĩ kĩa ndibei nĩguo amĩhithe ndĩkonwo nĩ Amidiani.
12 Nake mũraika ũcio wa Jehova akiumĩrĩra Gideoni,
*
6:1 Amidiani maarĩ njiaro cia Iburahĩmu iria aaciarire na Ketura (Kĩam
25:2).
Atiirĩrĩri 6:13 18 Atiirĩrĩri 6:19
akĩmwĩra atĩrĩ, “Jehova arĩ hamwe nawe, njamba ĩno ĩrĩ
hinya.”
13 Nake Gideoni akĩmũcookeria atĩrĩ, “No rĩrĩ, mwathi
wakwa, angĩkorwo Jehova arĩ hamwe na ithuĩ-rĩ, nĩ kĩĩ
gĩtũmĩte maũndũ maya mothe matũkore? Makĩrĩ ha
morirũ make mothe marĩa maithe maitũ maatwĩraga
ũhoro wamo atĩrĩ, ‘Githĩ ti Jehova watwambatirie
agĩtũruta bũrũri wa Misiri?’ No rĩu-rĩ, Jehova
nĩatũtiganĩirie agatũneana guoko-inĩ kwa Midiani.”
14 Nake Jehova akĩmũgarũrũkĩra, akĩmwĩra atĩrĩ, “Thiĩ
na hinya ũcio ũrĩ naguo ũkahonokie Isiraeli, ũmarute
guoko-inĩ kwa Midiani. Githĩ ti niĩ ndĩragũtũma?”
15 Gideoni akĩmũũria atĩrĩ, “No rĩrĩ, Mwathani, ingĩkĩhota atĩa kũhonokia Isiraeli? Mũhĩrĩga witũ nĩguo
ũtarĩ hinya thĩinĩ wa Manase, na ningĩ nĩ niĩ mũnini mũno
nyũmba-inĩ iitũ.”
16 Jehova akĩmũcookeria atĩrĩ, “Niĩ nĩngũkorwo ndĩ
hamwe nawe, na nĩũkũhũũra Amidiani ũmaniine othe me
hamwe.”
17 Nake Gideoni akĩmũcookeria atĩrĩ, “Ingĩkorwo nĩnjĩtĩkĩrĩkĩte maitho-inĩ maku-rĩ, kĩnyonie kĩmenyithia atĩ
ti-itherũ nĩwe ũranjarĩria. 18 Ndagũthaitha ndũkae kuuma haha nginya njooke na ndeehe iruta rĩakwa na
ndĩrĩige mbere yaku.”
Nake Jehova akiuga atĩrĩ, “Nĩngweterera nginya
ũcooke.”
19 Gideoni agĩtoonya nyũmba, agĩthĩnja koori, ningĩ
agĩthondeka mĩgate ĩtarĩ na ndawa ya kũimbia kuuma eba
ĩmwe† ya mũtu. Agĩĩkĩra nyama icio gĩkabũ-inĩ, naguo
thathi wacio akĩwĩkĩra nyũngũ-inĩ, agĩtwarĩra mũraika na
akĩmũigĩra hau gĩtina-inĩ kĩa mũgandi.
† 6:19 nĩ ta kilo 22
Atiirĩrĩri 6:20 19 Atiirĩrĩri 6:28
20 Nake mũraika wa Ngai akĩmwĩra atĩrĩ, “Oya nyama na
mĩgate ĩyo ĩtarĩ na ndawa ya kũimbia, ũciigĩrĩre ihiga-inĩ
rĩĩrĩ, na ũciitĩrĩrie thathi ũcio.” Nake Gideoni agĩĩka ũguo.
21 Nake mũraika wa Jehova akĩhutia nyama na mĩgate ĩyo
ĩtaarĩ na ndawa ya kũimbia na mũthia wa rũthanju rwake.
Mwaki ũgĩakana uumĩte ihiga-inĩ, ũgĩcina nyama icio o
hamwe na mĩgate ĩyo. Nake mũraika wa Jehova akĩbuĩria
na ndaacookire kuonwo. 22 Rĩrĩa Gideoni aamenyire atĩ
oima mũraika wa Jehova-rĩ, akĩanĩrĩra, akiuga atĩrĩ, “Ĩiya
wakwa-ĩ! Mwathani Jehova! Nĩnyonete mũraika wa
Jehova ũthiũ kwa ũthiũ!”
23 Nowe Jehova akĩmwĩra atĩrĩ, “Gĩa na thayũ! Tiga
gwĩtigĩra. Wee-rĩ, ndũgũkua.”
24 Nĩ ũndũ ũcio Gideoni agĩakĩra Jehova kĩgongona hau,
agĩgĩĩta Jehova nĩ Thayũ. Nakĩo gĩtũire kũu Ofira kwa
Aabiezeri nginya ũmũthĩ.
25 O ũtukũ ũcio Jehova akĩmwĩra atĩrĩ, “Oya ndegwa
ya keerĩ kuuma rũũru-inĩ rwa thoguo ya mĩaka mũgwanja. Ũcooke ũgũithie kĩgongona gĩa thoguo kĩa Baali,
na ũtemange gĩtugĩ kĩa Ashera kĩrĩa kĩrĩ mwena-inĩ wakĩo.
26 Ũcooke wakĩre Jehova Ngai waku kĩgongona kĩrĩa
kĩagĩrĩire hau igũrũ rĩa harĩa hambatĩru. Hũthĩra ngũ cia
gĩtugĩ kĩa Ashera kĩrĩa ũtemangire, ũndutĩre ndegwa ĩyo
ya keerĩ ĩtuĩke igongona rĩa njino.”
27 Nĩ ũndũ ũcio Gideoni akĩoya ndungata ciake ikũmi,
agĩĩka o ta ũrĩa Jehova aamwĩrĩte. No rĩrĩ, tondũ nĩetigagĩra andũ a nyũmba yao na andũ a itũũra rĩu-rĩ, eekire
maũndũ macio ũtukũ handũ ha mũthenya.
28 Rũciinĩ kwarooka gũkĩa rĩrĩa andũ a itũũra
mookĩrire-rĩ, kĩgongona kĩa Baali kĩarĩ kĩmomore, hamwe
na gĩtugĩ kĩa Ashera gĩtemangĩirwo hau mwena-inĩ wakĩo,
nayo ndegwa ĩyo ya keerĩ ĩrutĩirwo kĩgongona-inĩ kĩu
kĩerũ gĩakĩtwo!
Atiirĩrĩri 6:29 20 Atiirĩrĩri 6:38
29 Makĩũrania atĩrĩ, “Nũũ wĩkĩte ũũ?”
Rĩrĩa maatuĩririe wega, makĩĩrwo atĩrĩ, “Nĩ Gideoni
mũrũ wa Joashu wĩkĩte ũguo.”
30 Andũ acio a itũũra makĩĩra Joashu atĩrĩ, “Umia
mũrũguo na nja. No nginya akue, nĩ ũndũ nĩoinangĩte
kĩgongona kĩa Baali na agatemenga gĩtugĩ kĩa Ashera kĩrĩa
kĩrĩ mwena-inĩ wakĩo.”
31 Nowe Joashu agĩcookeria kĩrĩndĩ kĩu kĩamũrigiicĩirie
kĩ na ũũru atĩrĩ, “Anga nĩmũkwenda kũrũĩrĩra Baali?
Mũrageria kũmũhonokia? Mũndũ ũrĩa ũkũmũrũĩrĩra,
ũcio ekũũragwo gũtanakĩa! Angĩkorwo Baali nĩ ngai-rĩ,
no ahote kwĩrũĩrĩra rĩrĩa mũndũ angiunanga kĩgongona
gĩake.” 32 Nĩ ũndũ ũcio mũthenya ũcio magĩtua Gideoni
“Jerubu-Baali,” makiuga atĩrĩ, “Baali nĩarekwo arũe nake
we mwene,” nĩ ũndũ nĩoinangĩte kĩgongona kĩa Baali.
33 Na rĩrĩ, Amidiani othe, na Amaleki, na andũ angĩ
a mwena wa irathĩro magĩcookanĩrĩria mbũtũ ciao cia
ita, makĩringa mũrĩmo wa Jorodani, na makĩamba hema
ciao Kĩanda-inĩ kĩa Jezireeli. 34 Hĩndĩ ĩyo Roho wa Jehova
agĩũka igũrũ rĩa Gideoni, nake akĩhuha karumbeta, agĩĩta
Aabiezeri mamũrũmĩrĩre. 35 Agĩtũma andũ bũrũri wothe
wa Manase, akĩmeera meeohe indo cia mbaara, o na
agĩtũmana mabũrũri ma Asheri, na Zebuluni, na Nafitali,
o nao makĩambata makamatũnge.
36 Nake Gideoni akĩĩra Ngai atĩrĩ, “Ũngĩkorwo
nĩũkũhonokia Isiraeli na guoko gwakwa o ta ũrĩa
weranĩire-rĩ, 37 atĩrĩ, nĩngũiga rũũa rwa ngʼondu kĩhuhĩroinĩ kĩa ngano. Ime rĩngĩkorwo rũũa-inĩ rwiki na kũu
kũngĩ thĩ gũkorwo kũrĩ kũmũ-rĩ, hĩndĩ ĩyo nĩngamenya
atĩ nĩũkũhonokia Isiraeli na ũndũ wa guoko gwakwa, o
ta ũrĩa uugĩte.” 38 Na ũguo noguo gwatuĩkire. Gideoni
akĩroka gũũkĩra rũciinĩ tene mũthenya ũyũ ũngĩ; akĩhiha
rũũa rũu ime rũkiuma maaĩ mbakũri ĩmwe.
Atiirĩrĩri 6:39 21 Atiirĩrĩri 7:7
39 Ningĩ Gideoni akĩĩra Ngai atĩrĩ, “Ndũkae kũrakario
nĩ niĩ. Ngirĩrĩria ngũhooe ũndũ ũngĩ ũmwe. Njĩtĩkĩria o
igeria rĩngĩrĩmwe na rũũa rũrũ. Ihinda rĩrĩreke rũũa rũrũ
rũkorwo rũrĩ rũmũ, nakuo thĩ gũkorwo kũhumbĩirwo nĩ
ime.” 40 Ũtukũ ũcio Ngai agĩĩka o ro ũguo. No rũũa rwiki
rwarĩ rũmũ; nakuo thĩ guothe kwarĩ kũhumbĩre nĩ ime.
7
Gideoni Gũtooria Andũ a Midiani
1 Rũciinĩ tene, Jerubu-Baali (nĩwe Gideoni) na andũ ake
othe nĩmambire hema gĩthima-inĩ kĩa Harodi. Kambĩ ya
Amidiani yarĩ mwena wao wa gathigathini kũu gĩtuambainĩ, hakuhĩ na karĩma ka More. 2 Jehova akĩĩra Gideoni
atĩrĩ, “Ũrĩ na andũ aingĩ mũno gũkĩra arĩa ngwenda
nĩgeetha neane Amidiani moko-inĩ mao. Nĩgeetha Isiraeli
matikanjĩtĩĩre atĩ nĩ hinya wao wamahonokia, 3 Na rĩrĩ,
anĩrĩra kũrĩ andũ, ũmeere atĩrĩ, ‘Mũndũ o wothe ũrainaina
nĩ guoya no ahũndũke, ehere Kĩrĩma-inĩ kĩa Gileadi.’ ”
Nĩ ũndũ ũcio andũ 22,000 na igĩrĩ makĩehera, magĩtigara
10,000.
4 No Jehova akĩĩra Gideoni atĩrĩ, “O na rĩu andũ no aingĩ
mũno. Maikũrũkie maaĩ-inĩ, na nĩngũgũthuuranĩria andũ
acio ho. Ingiuga atĩrĩ, ‘Ũyũ nĩegũthiĩ hamwe nawe,’ ũcio
nĩwe ũrĩthiĩ nawe; no ingiuga atĩrĩ, ‘Ũyũ ndegũthiĩ hamwe
nawe,’ ũcio ndegũthiĩ nawe.”
5 Nĩ ũndũ ũcio Gideoni agĩikũrũkia andũ acio maaĩinĩ. Marĩ hau Jehova akĩmwĩra atĩrĩ, “Amũrania arĩa
mekũnyua maaĩ na rũrĩmĩ ta ũrĩa ngui ĩnyuuaga na arĩa
mekũnyua maaĩ na hĩ ciao maturĩtie ndu.” 6 Andũ magana matatũ makĩnyua maaĩ na hĩ ciao. Acio angĩ othe
magĩturia ndu makĩnyua maaĩ.
7 Jehova akĩĩra Gideoni atĩrĩ, “Nĩngũmũhonokia na
ũndũ wa andũ magana matatũ arĩa manyuire maaĩ na hĩ,
Atiirĩrĩri 7:8 22 Atiirĩrĩri 7:16
neane Amidiani moko-inĩ manyu. Reke andũ acio angĩ
othe mathiĩ, o mũndũ ainũke gwake.” 8 Nĩ ũndũ ũcio
Gideoni akĩĩra andũ acio angĩ a Isiraeli macooke hemainĩ ciao, no agĩtigwo na andũ magana matatũ, arĩa mooire
rĩĩgu na tũrumbeta twa acio mainũkire.
Na rĩrĩ, kambĩ ya Amidiani yarĩ mũhuro wake o kũu
kĩanda-inĩ. 9 Ũtukũ ũcio Jehova akĩĩra Gideoni atĩrĩ,
“Ũkĩra, ũikũrũke ũtharĩkĩre kambĩ ĩyo ya Amidiani, tondũ
nĩndĩmĩneanĩte moko-inĩ maku. 10 No angĩkorwo nĩũgwĩtigĩra gũtharĩkĩra-rĩ, gĩikũrũke kambĩ-inĩ mũrĩ na Pura
ndungata yaku, 11 na ũthikĩrĩrie ũrĩa maroiga. Thuutha
ũcio nĩũkũgĩa na hinya wa gũtharĩkĩra kambĩ ĩyo.” Nĩ
ũndũ ũcio Gideoni na Pura ndungata yake magĩikũrũka
nginya tũnyũmba-inĩ twa arangĩri a kambĩ ĩyo. 12 Nao
Amidiani, na Aamaleki na andũ othe a mwena wa irathĩro
maikarĩte kĩanda kĩu maingĩhĩte ta ngigĩ. Ngamĩĩra
ciao itingĩatarĩkire nĩ ũndũ ciarĩ nyingĩ ta mũthanga wa
hũgũrũrũ-inĩ cia iria ũrĩa ũtangĩtarĩka.
13 Gideoni aakinyire ho o hĩndĩ ĩrĩa mũndũ ũmwe
eeraga mũratawe ũhoro wa kĩroto gĩake. Nake oigaga
atĩrĩ, “Ndootete kĩroto ngoona mũgate wa cairi
wa gĩthiũrũrĩ ũũkĩte ũkagwĩra kambĩ ya Amidiani.
Ũragũthire hema na hinya mũnene mũno, nginya hema
ĩrangʼaũka, ĩragũa.”
14 Mũrata wake akĩmũcookeria atĩrĩ, “Ũyũ ti ũndũ ũngĩ
tiga rũhiũ rwa Gideoni mũrũ wa Joashu, ũrĩa Mũisiraeli.
Ngai nĩaneanĩte Amidiani na kambĩ yao yothe moko-inĩ
make.”
15 Rĩrĩa Gideoni aiguire ũhoro wa kĩroto kĩu na ũtaũri
wakĩo, akĩhooya Ngai. Agĩcooka nginya kambĩ-inĩ ya Isiraeli akĩmeeta akĩmeera atĩrĩ, “Ũkĩrai! Jehova nĩaneanĩte
kambĩ ya Amidiani moko-inĩ manyu.” 16 Akĩgayania andũ
Atiirĩrĩri 7:17 23 Atiirĩrĩri 7:25
acio magana matatũ ikundi ithatũ, akĩmanengera othe o
mũndũ karumbeta na nyũngũ theri, ĩrĩ na kĩmũrĩ thĩinĩ.
17 Nake akĩmeera atĩrĩ, “Ndoraai. Mwĩke o ũrĩa ngwĩka.
Hĩndĩ ĩrĩa ndĩrĩkinya mũthia-inĩ wa kambĩ, mwĩke o ũrĩa
ndĩrĩka. 18 Hĩndĩ ĩrĩa niĩ na arĩa othe ndĩ nao tũrĩhuha
tũrumbeta twitũ, hĩndĩ ĩyo inyuothe mũthiũrũrũkĩirie
kambĩ mũhuhe twanyu na mwanĩrĩre atĩrĩ, ‘Nĩ ũndũ wa
Jehova o na wa Gideoni.’ ”
19 Gideoni na andũ acio igana rĩmwe arĩa maarĩ
nake magĩkinya mũthia wa kambĩ o kĩambĩrĩria-inĩ kĩa
ũtukũ gatagatĩ, thuutha hanini wa gũcenjania arangĩri.
Makĩhuha tũrumbeta twao na makĩũraga nyũngũ iria
ciarĩ moko-inĩ mao. 20 Ikundi icio ithatũ ikĩhuha tũrumbeta, na ikĩũraga nyũngũ. Maanyiitĩte imũrĩ na moko mao
ma ũmotho, na makanyiita tũrumbeta twao twa kũhuha
na moko mao ma ũrĩo, nao makĩanĩrĩra atĩrĩ, “Rũhiũ
rwa njora rwa Jehova na rwa Gideoni!” 21 Na rĩrĩa o
mũndũ aarũgamire handũ hake gũthiũrũrũkĩria kambĩ-rĩ,
Amidiani othe magĩtengʼera, magĩkayaga morĩte.
22 Hĩndĩ ĩrĩa tũrumbeta tũu magana matatũ
twahuhirwo, Jehova agĩtũma andũ arĩa maarĩ kambĩ-inĩ
yothe mahũũrane na hiũ ciao cia njora mũndũ na mũndũ
ũrĩa ũngĩ. Nayo mbũtũ ĩyo yothe ĩkĩũrĩra Bethi-Shita
ĩrorete Zerera o nginya mũhaka-inĩ wa Abeli-Mehola
gũkuhĩ na Tabathu. 23 Andũ a Isiraeli kuuma Nafitali, na
Asheri na Manase guothe nĩmetirwo nao magĩtengʼeria
Amidiani. 24 Nake Gideoni agĩtũmana bũrũri wothe ũrĩa
wa irĩma wa Efiraimu, akiuga atĩrĩ, “Ikũrũkai mũhũũrane
na Amidiani na mwĩnyiitĩre maaĩ ma Jorodani mbere yao
o nginya Bethi-Bara.”
Nĩ ũndũ ũcio andũ othe a Efiraimu nĩmetirwo, na
makĩĩnyiitĩra maaĩ ma Rũũĩ rwa Jorodani o nginya BethiBara. 25 O na ningĩ nĩmanyiitire atongoria eerĩ a Midiani,
Atiirĩrĩri 8:1 24 Atiirĩrĩri 8:8
nĩo Orebu na Zeebu. Nao makĩũragĩra Orebu ihiga-inĩ
rĩa Orebu, nake Zeebu makĩmũũragĩra kĩhihĩro-inĩ kĩa
ndibei kĩa Zeebu. Nao magĩthingatana na Amidiani, na
magĩtwara mĩtwe ya Orebu na Zeebu kũrĩ Gideoni, ũrĩa
warĩ mũrĩmo ũrĩa ũngĩ wa Rũũĩ rwa Jorodani.
8
Zeba na Zalimuna
1 Na rĩrĩ, andũ a Efiraimu makĩũria Gideoni atĩrĩ, “Nĩ kĩĩ
gĩtũmĩte ũtwĩke ũguo? Wagire gũtwĩta ũgĩthiĩ kũhũũrana
na Amidiani nĩkĩ?” Nao makĩmũtetia mũno.
2 Nowe akĩmacookeria atĩrĩ, “Nĩatĩa niĩ njĩkĩte
ngerekanĩtio na inyuĩ? Githĩ kũhaara thabibũ cia Efiraimu
ti kwega gũkĩra magetha mothe ma thabibũ cia Abiezeri?
3 Ngai nĩaneanire Orebu na Zeebu, atongoria a Amidiani
moko-inĩ manyu. Nĩatĩa niĩ hotete gwĩka ngerekanĩtio na
inyuĩ?” Maigua ũguo, marakara marĩa maamũrakarĩire
namo magĩthira.
4 Gideoni na andũ ake magana matatũ, o na marĩ anogu,
magĩtengʼeria thũ ciao magĩkinya Jorodani na makĩringa
rũũĩ rũu. 5 Nake akĩĩra andũ a Sukothu atĩrĩ, “Heei ita
rĩakwa kĩndũ gĩa kũrĩa; nĩ ũndũ nĩ anogu biũ, na no
ndengʼeretie Zeba na Zalimuna, athamaki a Midiani.”
6 No anene a Sukothu makĩmũũria atĩrĩ, “Rĩu-rĩ, ũkĩrĩ
ũranyiita Zeba na Zalimuna magakorwo marĩ moko-inĩ
maku? Tũkũhe thigari ciaku irio nĩkĩ?”
7 Nake Gideoni akĩmacookeria atĩrĩ, “Nĩ ũndũ wa ũguo
mwoiga,rĩrĩa Jehova arĩneana Zeba na Zalimuna moko-inĩ
makwa, ndĩĩtembũranga mĩĩrĩ yanyu na mĩigua ya werũinĩ na mahiũ ma nyeki-inĩ.”
8 Oima kũu akĩambata nginya Penieli,* akĩmooria o ta
ũguo oorĩtie andũ a Sukothu, nao magĩcookia o ta ũrĩa
Atiirĩrĩri 8:9 25 Atiirĩrĩri 8:19
andũ a Sukothu maamũcookeirie. 9 Nĩ ũndũ ũcio akĩĩra
andũ a Penieli atĩrĩ, “Hĩndĩ ĩrĩa ngaahũndũka hootanĩterĩ, niĩ nĩngamomora mũthiringo ũyũ mũraihu na igũrũ.”
10 Nao Zeba na Zalimuna maarĩ kũu Karikori marĩ na ita
rĩa andũ ta 15,000, acio oiki no-o maatigaire kuuma kũrĩ
mbũtũ ya andũ a irathĩro; andũ 100,000 rĩa mĩrongo ĩĩrĩ
arĩa maarũaga na hiũ cia njora nĩ moragĩtwo. 11 Gideoni
akĩambata na njĩra ya andũ arĩa maikaraga hema-inĩ
mwena wa irathĩro rĩa Noba na Jogibeha, akiumĩrĩra
mbũtũ ĩyo hĩndĩ ĩrĩa ĩtegeragĩria kũrĩ na ũgwati. 12 Zeba
na Zalimuna, athamaki acio eerĩ a Midiani, makĩũra, nowe
akĩmatengʼeria, akĩmanyiita, na akĩhoota mbũtũ ĩyo yao
yothe.
13 Gideoni mũrũ wa Joashu akĩhũndũka oimĩte mbaarainĩ, agereire Ihĩtũkĩro rĩa Heresi. 14 Nake akĩnyiita
mwanake wa Sukothu, na akĩmũhooya ũhoro, nake
mwanake ũcio akĩmwandĩkĩra marĩĩtwa ma anene
mĩrongo mũgwanja na mũgwanja a Sukothu, na nĩo
athuuri a itũũra rĩu. 15 Hĩndĩ ĩyo Gideoni agĩũka, akĩĩra
andũ a Sukothu atĩrĩ, “Aya nĩo Zeba na Zalimuna,
arĩa mwanyũrũrĩirie ũhoro wao, mũkiuga atĩrĩ, ‘Anga
nĩũkĩnyiitĩte Zeba na Zalimuna magakorwo marĩ mokoinĩ maku? Tũkũhe andũ aya aku anogu irio nĩkĩ?’ ”
16 Agĩkĩnyiita athuuri acio a itũũra, nake akĩherithia
andũ acio a Sukothu na mĩigua ya werũ-inĩ, na mahiũ ma
nyeki-inĩ. 17 Ningĩ akĩmomora mũthiringo ũcio mũraihu
na igũrũ wa Penieli, na akĩũraga andũ a itũũra rĩu.
18 Hĩndĩ ĩyo akĩũria Zeba na Zalimuna atĩrĩ, “Andũ arĩa
mworagĩire kũu Tabori-rĩ, maahaanaga atĩa?”
Nao magĩcookia atĩrĩ, “Nĩ andũ tawe, o ũmwe wao
aahaanaga ta mũrũ wa mũthamaki.”
19 Gideoni akĩmacookeria atĩrĩ, “Acio maarĩ ariũ a baba,
o na ariũ a maitũ. O ta ũrĩa Jehova atũũraga muoyo-rĩ,
korwo nĩmwahonokirie mĩoyo yao-rĩ, ndingĩamũũraga.”
Atiirĩrĩri 8:20 26 Atiirĩrĩri 8:27
20 Akĩgarũrũkĩra Jetheri, mũriũ wake wa irigithathi,
akĩmwĩra atĩrĩ, “Moorage!” Nowe Jetheri ndaigana gũcomora rũhiũ rwa njora, tondũ aarĩ o kamwana kanini, na
nĩetigagĩra.
21 Zeba na Zalimuna makĩĩra Gideoni atĩrĩ, “Ũkĩra,
ũtũũrage arĩ we. Tondũ o ta ũrĩa mũndũ atariĩ noguo
hinya wake ũigana.” Nĩ ũndũ ũcio Gideoni agĩũkĩra,
akĩmooraga, na akĩruta irengeeri iria ciagemetie ngingo
cia ngamĩĩra ciao, agĩthiĩ nacio.
Ebodi ya Gideoni
22 Andũ a Isiraeli makĩĩra Gideoni atĩrĩ, “Tũthamakĩre,
wee, na mũrũguo, na mũrũ wa mũrũguo o nake, nĩgũkorwo wee nĩũtũhonoketie, ũgatũruta moko-inĩ ma Midiani.”
23 Nowe Gideoni akĩmeera atĩrĩ, “Niĩ
ndikũmũthamakĩra, o na kana mũrũ wakwa. Jehova
nĩwe ũkũmũthamakĩra.” 24 Ningĩ akĩmeera atĩrĩ, “Harĩ
ũndũ ũngĩ ũmwe ngũmũhooya, naguo nĩ atĩ o ũmwe
wanyu aahe gĩcũhĩ kĩmwe gĩa gũtũ kĩa iria aatahire.”
(Ũcio warĩ mũtugo wa Aishumaeli, gwĩkĩra icũhĩ cia
thahabu matũ.)
25 Nao magĩcookia atĩrĩ, “Nĩtũgũciheana tũkenete.” Nĩ
ũndũ ũcio makĩara nguo thĩ, na o mũndũ agĩikia gĩcũhĩ
ho kuuma kũrĩ indo iria aatahĩte. 26 Naguo ũritũ wa
icũhĩ icio cia thahabu aahooete wakinyire cekeri 1,700,†
mathaga marĩa mangĩ matatarĩtwo, na nĩmo mĩgathĩ, na
nguo cia rangi wa ndathi iria ciehumbagwo nĩ athamaki
a Amidiani, kana mĩnyororo ĩrĩa yarĩ ngingo cia ngamĩĩra
ciao. 27 Gideoni agĩthondeka thahabu ĩyo ĩgĩtuĩka ebodi,
ĩrĩa aigire kũu Ofira, itũũra rĩake. Isiraeli othe makĩhũũra
ũmaraya na ũndũ wa kũmĩhooya marĩ kũu, nayo ĩgĩtuĩka
mũtego harĩ Gideoni na nyũmba yake.
† 8:26 nĩ ta kilo 20
Atiirĩrĩri 8:28 27 Atiirĩrĩri 9:3
Gĩkuũ kĩa Gideoni
28 Ũguo nĩguo andũ a Midiani maahootirwo nĩ andũ
a Isiraeli, na matiacookire kwambararia mĩtwe rĩngĩ.
Matukũ-inĩ marĩa Gideoni aatũũrire muoyo, bũrũri ũcio
ũkĩgĩa na thayũ mĩaka mĩrongo ĩna.
29 Jerubu-Baali mũrũ wa Joashu nĩacookire gwake mũciĩ
gũtũũra kuo. 30 Na aarĩ na ariũ mĩrongo mũgwanja ake
mwene, nĩ ũndũ nĩ aarĩ na atumia aingĩ. 31 Nayo thuriya
yake ĩrĩa yaikaraga Shekemu, nĩyamũciarĩire mwana wa
kahĩĩ, ũrĩa aatuire Abimeleku. 32 Gideoni mũrũ wa Joashu
aakuire arĩ mũkũrũ mũno, na agĩthikwo mbĩrĩra-inĩ ya
ithe Joashu kũu Ofira ya Aabiezeri.
33 Gideoni akua-rĩ, andũ a Isiraeli o rĩngĩ nĩmahũũrire
ũmaraya na Mabaali. Makĩrũgamia Baali-Berithu‡ ĩtuĩke
ngai yao, 34 na matiacookire kũririkana Jehova Ngai wao,
ũrĩa wamahonoketie akamaruta moko-inĩ ma thũ ciao
ciothe iria ciarĩ mĩena-inĩ yao yothe. 35 O na ningĩ
nĩmagire gũcookia ngaatho kũrĩ nyũmba ya Jerubu-Baali
(nĩwe Gideoni) nĩ ũndũ wa maũndũ marĩa mothe mega
aamekĩire.
9
Abimeleku
1 Abimeleku mũrũ wa Jerubu-Baali nĩathiire kũrĩ aa
mamawe na andũ othe a mbarĩ ya kũrĩa nyina oimĩte kũu
Shekemu, akĩmeera atĩrĩ, 2 “Ũriai atũũri othe a Shekemu
atĩrĩ, ‘Nĩ ũndũ ũrĩkũ mwega na inyuĩ. Nĩ mwathwo nĩ ariũ
mĩrongo mũgwanja a Jerubu-Baali, kana mũthamakĩrwo
nĩ mũndũ ũmwe?’ Ririkanai ndĩ wanyu, tuumĩte mũthiimo ũmwe.”
3 Rĩrĩa aa mamawe meerire atũũri a Shekemu ũhoro
ũcio wothe, andũ a Shekemu makĩenda kũrũmĩrĩra
‡ 8:33 Baali-Berithu yarĩ ngai ya andũ a Kaanani, na hekarũ yayo yarĩ
Shekemu.
Atiirĩrĩri 9:4 28 Atiirĩrĩri 9:13
Abimeleku nĩ ũndũ nĩmoigire atĩrĩ, “Ũcio nĩ mũrũ wa
ithe witũ.” 4 Nao makĩmũhe cekeri mĩrongo mũgwanja
cia betha* irutĩtwo hekarũ-inĩ ya Baali-Berithu, nake
Abimeleku agĩcihũthĩra kwandĩka andũ matarĩ kĩene na
a mbũkĩrĩra, arĩa maatuĩkire arũmĩrĩri ake. 5 Agĩthiĩ
gwa ithe mũciĩ o kũu Ofira na akĩũragithĩria ariũ a ithe
mĩrongo mũgwanja ihiga-inĩ rĩmwe, nĩo ariũ a JerubuBaali. No Jothamu, mũrũ wa Jerubu-Baali ũrĩa warĩ
kĩhinga-nda, nĩahonokire nĩ ũndũ nĩehithire. 6Nao atũũri
othe a Shekemu na a Bethi-Milo makĩũngana mũtĩ-inĩ
ũrĩa mũnene o hau gĩtugĩ-inĩ kĩrĩa kĩrĩ Shekemu, magĩtua
Abimeleku mũthamaki.
7 Hĩndĩ ĩrĩa Jothamu aaheirwo ũhoro ũcio-rĩ, akĩhaica
Kĩrĩma-igũrũ kĩa Gerizimu na akĩanĩrĩra, akĩmeera atĩrĩ,
“Ta thikĩrĩriai inyuĩ atũũri a Shekemu, nĩgeetha o nake
Ngai amũthikĩrĩrie. 8 Mũthenya ũmwe mĩtĩ nĩyoimagarire
ĩgaitĩrĩrie ũmwe wayo maguta atuĩke mũthamaki wayo.
Nayo ĩkĩĩra mũtamaiyũ atĩrĩ, ‘Ũka ũtuĩke mũthamaki
witũ.’
9 “No mũtamaiyũ ũcio ũgĩcookia atĩrĩ, ‘No ndigane na
maguta makwa marĩa matũmaga ngai o na andũ matĩĩo,
ngariũnge ũũ na ũũ igũrũ rĩa mĩtĩ ĩrĩa ĩngĩ?’
10 “Thuutha ũcio mĩtĩ ĩyo ĩkĩĩra mũkũyũ atĩrĩ, ‘Ũka
ũtuĩke mũthamaki witũ.’
11 “No mũkũyũ ũcio ũgĩcookia atĩrĩ, ‘No ndigane na
ngũyũ ciakwa njega ũguo na irĩ mũrĩo, ngariũnge ũũ na
ũũ igũrũ rĩa mĩtĩ ĩrĩa ĩngĩ?’
12 “Ningĩ mĩtĩ ĩkĩĩra mũthabibũ atĩrĩ, ‘Ũka ũtuĩke
mũthamaki witũ.’
13 “No mũthabibũ ũcio ũgĩcookia atĩrĩ, ‘No ndigane na
ndibei yakwa ĩrĩa ĩkenagia ngai o na andũ, ngariũnge ũũ
na ũũ igũrũ rĩa mĩtĩ ĩrĩa ĩngĩ?’
*
9:4 nĩ ta kilo robo ithatũ (0.75)
Atiirĩrĩri 9:14 29 Atiirĩrĩri 9:24
14 “Kũrĩkĩrĩria mĩtĩ yothe ĩkĩĩra mũtare wa gĩthaka-inĩ
atĩrĩ, ‘Ũka ũtuĩke mũthamaki witũ.’
15 “Naguo mũtare ũcio wa gĩthaka ũkĩĩra mĩtĩ ĩyo atĩrĩ,
‘Kũngĩkorwo ti-itherũ nĩ mũkwenda kũnjitĩrĩria maguta
nduĩke mũthamaki wanyu-rĩ, gĩũkei mwĩhithe kĩĩruruinĩ gĩakwa; no kũngĩkorwo ti ũguo-rĩ, mwaki ũrokiuma
mũtare-inĩ wa gĩthaka ũcine mĩtarakwa ya Lebanoni!’
16 “No rĩrĩ, angĩkorwo mwekire ũndũ ũcio na kĩhooto,
na mũrĩ na ngoro njega rĩrĩa mwatuire Abimeleku
mũthamaki, na angĩkorwo nĩmwĩkĩte Jerubu-Baali na
nyũmba yake maũndũ mega, mũkamwĩka ũrĩa agĩrĩirwo
nĩ gwĩkwo-rĩ, 17 tondũ baba nĩwe wamũrũĩrĩire, agĩtwarĩrĩria muoyo wake ũgwati-inĩ nĩgeetha amũhonokie
moko-inĩ ma Amidiani, 18 (no ũmũthĩ nĩmũũkĩrĩire
nyũmba ya baba, mũkooragĩra ariũ ake mĩrongo mũgwanja ihiga-inĩ rĩmwe, na mũgatua Abimeleku, mũrũ
wa ngombo yake ya mũirĩtu, mũthamaki wa atũũri a
Shekemu tondũ nĩ mũrũ wa ithe wanyu), 19 mũngĩkorwo
mwĩkĩte ũndũ ũcio na kĩhooto, na mũrĩ na ngoro njega
kũrĩ Jerubu-Baali na nyũmba yake ũmũthĩ-rĩ, Abimeleku
arotuĩka gĩkeno kĩanyu, o na inyuĩ mũgĩtuĩke gĩkeno
gĩake! 20 No kũngĩkorwo ti ũguo-rĩ, mwaki ũrokiuma harĩ
Abimeleku ũmũcine, ũmũniine biũ, atũũri aya a Shekemu
na Bethi-Milo, o na mwaki ũrokiuma harĩ inyuĩ atũũri a
Shekemu na Bethi-Milo, ũcine Abimeleku, ũmũniine biũ.”
21 Hĩndĩ ĩyo Jothamu agĩĩthara, akĩũrĩra kũu Biri,
nake agĩtũũra kuo nĩ ũndũ nĩetigagĩra mũrũ wa ithe,
Abimeleku.
22 Thuutha wa Abimeleku gwathana Isiraeli mĩaka
ĩtatũ-rĩ, 23 Ngai agĩtũma roho mũũru gatagatĩ ka
Abimeleku na atũũri a Shekemu, arĩa meekire maũndũ
mooru ma ũhinga kũrĩ Abimeleku. 24 Ngai eekire
ũndũ ũyũ nĩgeetha ngero ĩrĩa yagerirwo ariũ mĩrongo
Atiirĩrĩri 9:25 30 Atiirĩrĩri 9:35
mũgwanja a Jerubu-Baali, ya gũitwo thakame yao, ĩrĩhio
mũrũ wa ithe wao, Abimeleku, na ĩrĩhio atũũri a Shekemu
arĩa maamũteithirie kũũraga ariũ a ithe. 25 Nĩ ũndũ
wa kũregana nake-rĩ, atũũri acio a Shekemu nĩmaigire
andũ irĩma-inĩ nĩguo mohie na matunye o mũndũ ũrĩa
wahĩtũkaga indo ciake, naguo ũhoro ũcio ũkĩmenyithio
Abimeleku.
26 Nake Gaali mũrũ wa Ebedi hamwe na ariũ a
ithe magĩthaamĩra kũu Shekemu, nao atũũri akuo
makĩmwĩhoka. 27 Thuutha wa gũthiĩ mĩgũnda-inĩ na
gũcookereria thabibũ na gũcihiha, makĩgĩa na iruga
hekarũ-inĩ ya ngai yao. Rĩrĩa maarĩĩaga na makĩnyuuaga,
makĩrumaAbimeleku. 28Nake Gaali mũrũ wa Ebedi akiuga
atĩrĩ, “Abimeleku nũũ, na Shekemu nũũ, nĩguo tũtuĩke
ndungata ciake? Githĩ ti mũrũ wa Jerubu-Baali, nake Zebuli githĩ tiwe mũnini wake? Tungatĩrai andũ a Hamoru,
ithe wa Shekemu! Tũgũgĩtungatĩra Abimeleku nĩkĩ?
29 Naarĩ korwo andũ aya me rungu rwa wathani wakwa!
Hĩndĩ ĩyo niĩ no ndĩmweherie. No njĩĩre Abimeleku atĩrĩ,
‘Ĩta ita rĩaku rĩothe!’ ”
30 Rĩrĩa Zebuli ũcio mwathi wa itũũra aiguire ũrĩa
Gaali mũrũ wa Ebedi oigĩte-rĩ, akĩrakario nĩ ũhoro ũcio
mũno. 31 Agĩtũmĩra Abimeleku andũ na hitho, akĩmwĩra
atĩrĩ, “Gaali mũrũ wa Ebedi na ariũ a ithe nĩmokĩte gũkũ
Shekemu, na nĩmararahũra andũ a itũũra magũũkĩrĩre.
32 Nĩ ũndũ wa ũguo-rĩ, ũtukũ wakinya wee na andũ
aku mũũke mũmoohie mĩgũnda-inĩ. 33 Rũciinĩ tene riũa
rĩkĩratha-rĩ, ũthiĩ ũtharĩkĩre itũũra inene. Na rĩrĩa Gaali
na andũ ake mariumĩra magũtharĩkĩre-rĩ, ĩka ũrĩa wothe
guoko gwaku kũngĩhota gwĩka.”
34 Nĩ ũndũ ũcio Abimeleku marĩ hamwe na mbũtũ ciake
ciothe cia ita makiumagara ũtukũ, makĩĩhitha gũkuhĩ
na Shekemu marĩ ikundi inya. 35 Nake Gaali mũrũ wa
Ebedi nĩoimagarĩte akarũgama itoonyero-inĩ rĩa kĩhingo
Atiirĩrĩri 9:36 31 Atiirĩrĩri 9:45
gĩa itũũra inene, o hĩndĩ ĩyo Abimeleku na thigari ciake
moimagĩra kũrĩa meehithĩte.
36 Rĩrĩa Gaali aamoonire-rĩ, akĩĩra Zebuli atĩrĩ, “Ta rora,
harĩ na andũ maroka maikũrũkĩte kuuma irĩma igũrũ!”
Nake Zebuli agĩcookia atĩrĩ, “Wee ũroona ciĩruru cia
irĩma taarĩ andũ.”
37 No Gaali akĩaria rĩngĩ, akiuga atĩrĩ: “Ta rora wone
andũ maroka maikũrũkĩte moimĩte gatagatĩ ka bũrũri,
na mbũtũ ĩrĩa ĩngĩ yũkĩte yumĩte na mwena wa mũtĩ wa
mũragũri.”
38 Ningĩ Zebuli akĩmwĩra atĩrĩ, “Mwĩgaatho waku ũkĩrĩ
ha rĩu, wee woigire atĩrĩ, ‘Abimeleku nũũ atĩ nĩguo atwathe?’ Githĩ andũ aya ti o wanyũrũririe. Umagara
ũkarũe nao!”
39 Nĩ ũndũ ũcio Gaali agĩtongoria atũũri a Shekemu
makĩhũũrana na Abimeleku. 40 Abimeleku akĩmũtengʼeria, nao andũ aingĩ makĩgũa magurarĩtio makĩũra kũu
guothe o nginya itoonyero-inĩ rĩa kĩhingo. 41 Abimeleku
agĩtũũra Aruma, nake Zebuli akĩrutũrũra Gaali hamwe na
ariũ a ithe kuuma Shekemu.
42 Mũthenya ũyũ ũngĩ andũ a Shekemu magĩthiĩ
mĩgũnda-inĩ, nake Abimeleku akĩmenyithio ũhoro ũcio.
43 Nĩ ũndũ ũcio akĩoya andũ ake, akĩmagayania ikundi
ithatũ, akĩmaiga moherie andũ mĩgũnda-inĩ. Hĩndĩ ĩrĩa
onire andũ acio magĩũka moimĩte itũũra-inĩ rĩrĩa inene, agĩũkĩra amatharĩkĩre. 44 Abimeleku na ikundi iria
aarĩ nacio makĩguthũka mbere nginya hau itoonyeroinĩ rĩa kĩhingo gĩa itũũra inene, nacio ikundi icio ingĩ
igĩrĩ ikĩguthũkĩra arĩa maarĩ mĩgũnda-inĩ, ikĩmooraga.
45 Abimeleku akĩhũũrana na itũũra rĩu inene mũthenya
wothe nginya akĩrĩtaha na akĩũraga andũ a rĩo othe. Ningĩ
akĩananga itũũra rĩu inene, na akĩrĩitĩrĩria cumbĩ.
Atiirĩrĩri 9:46 32 Atiirĩrĩri 9:57
46 Rĩrĩa maiguire ũhoro ũcio, andũ arĩa maatũũraga
mũthiringo-inĩ wa Shekemu magĩtoonya kĩĩhitho-inĩ kĩa
hinya kĩa hekarũ ya Eli-Berithu. 47 Rĩrĩa Abimeleku aiguire atĩ nĩmacookanĩrĩire kuo-rĩ, 48 we na andũ ake othe
makĩambata Kĩrĩma-inĩ gĩa Zalimuna. Akĩoya ithanwa,
agĩtema honge, na agĩciigĩrĩra ciande. Agĩatha andũ arĩa
maarĩ nake, akĩmeera atĩrĩ, “Narua! Ĩkai ũguo muona
ndeka!” 49 Nĩ ũndũ ũcio andũ acio othe magĩtema honge,
na makĩrũmĩrĩra Abimeleku. Magĩciũmba hĩba kũnyiitana na kĩĩhitho kĩu kĩa hinya magĩcigwatia mwaki andũ
marĩ thĩinĩ. Nĩ ũndũ ũcio andũ acio othe maarĩ thĩinĩ wa
mũthiringo ũcio wa Shekemu, ta andũ 1,000, arũme na
andũ-a-nja, o nao magĩkua.
50 Abimeleku agĩthiĩ itũũra rĩa Thebezu, akĩrĩrigiicĩria
na akĩrĩtunyana. 51 No rĩrĩ, thĩinĩ wa itũũra rĩu inene
nĩ kwarĩ na mũthiringo mũrũmu kũrĩa arũme othe na
andũ-a-nja, na andũ othe a itũũra rĩu inene, moorĩire.
Makĩĩhingĩra thĩinĩ, na makĩhaica mũthiringo igũrũ.
52 Abimeleku agĩthiĩ mũthiringo-inĩ ũcio, akĩũhithũkĩra.
No rĩrĩa akuhĩrĩirie itoonyero rĩa mũthiringo nĩguo aũgwatie mwaki-rĩ, 53 mũtumia ũmwe akĩmũgũithĩria ihiga
rĩa gĩthĩi mũtwe, rĩkĩmũhehenja mũtwe.
54 Nake agĩĩta mũkuui wake wa indo cia mbaara
na ihenya, akĩmwĩra atĩrĩ, “Comora rũhiũ rwaku rwa
njora ũnjũrage, nĩgeetha matikoigage atĩrĩ, ‘Ooragirwo
nĩ mũndũ-wa-nja.’ ” Nĩ ũndũ ũcio ndungata yake
ĩkĩmũtheeca, agĩkua. 55 Hĩndĩ ĩrĩa andũ a Isiraeli moonire
atĩ Abimeleku nĩakuĩte-rĩ, makĩĩinũkĩra.
56 Ũguo nĩguo Ngai aarĩhirie Abimeleku nĩ ũndũ wa
waganu ũrĩa ekĩte ithe, wa kũũraga ariũ-a-ithe mĩrongo
mũgwanja. 57Ningĩ Ngai akĩrĩhia andũ a Shekemu nĩ ũndũ
wa waganu wao wothe. Kĩrumi kĩa Jothamu mũrũ wa
Jerubu-Baali gĩkĩmacookerera.
Atiirĩrĩri 10:1 33 Atiirĩrĩri 10:9
10
Tola
1 Thuutha wa Abimeleku, mũndũ wa mũhĩrĩga wa
Isakaru wetagwo Tola mũrũ wa Pua, mũrũ wa Dodo,
akĩarahũka ahonokie Isiraeli. Nake agĩtũũra Shamiru, kũu
bũrũri ũrĩa ũrĩ irĩma wa Efiraimu. 2 Agĩtiirĩrĩra Isiraeli
mĩaka mĩrongo ĩĩrĩ na ĩtatũ; agĩcooka agĩkua, na agĩthikwo
kũu Shamiru.
Jairu
3 Nake Tola akĩrũmĩrĩrwo nĩ Jairu wa kuuma Gileadi,
ũrĩa watiirĩrĩire Isiraeli mĩaka mĩrongo ĩĩrĩ na ĩĩrĩ. 4 Jairu
aarĩ na ariũ mĩrongo ĩtatũ arĩa mathiiaga mahaicĩte ndigiri mĩrongo ĩtatũ. Maathaga matũũra mĩrongo ĩtatũ kũu
Gileadi, marĩa nginya ũmũthĩ metagwo Havothu-Jairu.
5 Jairu akua aathikirwo kũu Kamonu.
Jefitha
6 O rĩngĩ andũ a Isiraeli nĩmekire maũndũ mooru
maitho-inĩ ma Jehova. Magĩtungatĩra Mabaali na
Maashitorethu, na ngai cia Aramu, na ngai cia Sidoni,
na ngai cia Moabi, na ngai cia Aamoni, o na ngai
cia Afilisti.* Na tondũ andũ a Isiraeli nĩmatiganĩirie
Jehova na matiacookire kũmũtungatĩra-rĩ, 7 akĩrakario
nĩo. Akĩmaneana moko-inĩ ma Afilisti na moko-inĩ ma
Aamoni, 8 arĩa maamanyariirire na makĩmahinyĩrĩria
mwaka-inĩ ũcio. Nao makĩhinyĩrĩria andũ a Isiraeli othe
arĩa maarĩ mwena wa irathĩro wa Rũũĩ rwa Jorodani kũu
Gileadi, bũrũri wa Aamori, mĩaka ikũmi na ĩnana. 9 Ningĩ
Aamoni makĩringa Rũũĩ rwa Jorodani nĩguo makarũe
na andũ a Juda, na andũ a Benjamini, o na nyũmba ya
*
10:6 Ngai cia Aramu ciarĩ Hadadi (kana Baali), Motu, Anathi, na Rimoni;
ngai ĩrĩa nene ya andũ a Moabi yarĩ Kemoshu, nayo ya andũ a Amoni yarĩ
Moleku.
Atiirĩrĩri 10:10 34 Atiirĩrĩri 11:3
Efiraimu; nakuo Isiraeli gũkĩgĩa na kĩnyariirĩko kĩnene.
10 Ningĩ andũ a Isiraeli magĩkaĩra Jehova makĩmwĩra
atĩrĩ, “Nĩtwĩhĩtie, tũgatiganĩria Ngai witũ, tũgatungatĩra
Mabaali.”
11 Jehova akĩmacookeria atĩrĩ, “Hĩndĩ ĩrĩa andũ a Misiri
na Aamori, na Aamoni, na Afilisti, 12 na Asidoni, na
Aamaleki, o na Amaoni maamũhinyĩrĩirie na mũkĩngaĩra
ndĩmũteithie-rĩ, githĩ ndiamũhonokirie kuuma moko-inĩ
mao? 13 No inyuĩ nĩmwandiganĩirie na mũgĩtungatĩra
ngai ingĩ, tondũ ũcio ndigacooka kũmũhonokia o na rĩ.
14 Thiĩi mũgakaĩre ngai icio mwĩthuurĩire. Nĩimũhonokagie hĩndĩ ĩrĩa mũranyamarĩka!”
15 No andũ a Isiraeli makĩĩra Jehova atĩrĩ, “Nĩtwĩhĩtie.
Ĩka na ithuĩ o ta ũrĩa ũkuona kwagĩrĩire, no rĩrĩ,
twagũthaitha ũtũhonokie rĩu.” 16 Hĩndĩ ĩyo magĩkĩeheria
ngai icio cia kũngĩ gatagatĩ-inĩ kao, na magĩtungatĩra
Jehova. Nake ndangĩakirĩrĩirie rĩngĩ kuona Isiraeli makĩnyariirĩka.
17 Rĩrĩa Aamoni meerirwo moe indo cia mbaara
na makĩamba hema ciao kũu Gileadi-rĩ, andũ a Isiraeli makĩũngana na makĩamba hema ciao kũu Mizipa.
18Atongoria a andũ a Gileadi makĩĩrana atĩrĩ, “Mũndũ ũrĩa
ũkwambĩrĩria kũrũa na Aamoni-rĩ, ũcio nĩwe ũgũtuĩka
mũnene wa andũ arĩa matũũraga Gileadi.”
11
1 Na rĩrĩ, Jefitha aarĩ Mũgileadi warĩ njamba yarĩ hinya.
Nake ithe wa Jefitha eetagwo Gileadi, na nyina aarĩ
mũmaraya. 2 Mũtumia wa Gileadi o nake akĩmũciarĩra
aanake, na rĩrĩa maagimarire makĩingata Jefitha. Nao
makiuga atĩrĩ, “Wee ndũkagaya igai thĩinĩ wa nyũmba
iitũ, tondũ ũrĩ wa mũtumia ũngĩ.” 3 Nĩ ũndũ ũcio Jefitha
akĩũrĩra ariũ a ithe, agĩthiĩ gũtũũra bũrũri wa Tobu,
Atiirĩrĩri 11:4 35 Atiirĩrĩri 11:15
kũrĩa gĩkundi kĩa andũ matarĩ kĩene kĩamũrigiicĩirie na
gĩkĩmũrũmĩrĩra.
4 Thuutha wa ihinda inini, hĩndĩ ĩrĩa Aamoni maahaarĩirie mbaara na Isiraeli, 5 athuuri a Gileadi magĩthiĩ
kũgĩĩra Jefitha kuuma bũrũri wa Tobu. 6 Nao makĩmwĩra
atĩrĩ, “Ũka, ũtuĩke mũnene witũ wa ita, nĩgeetha
tũhũũrane na Aamoni.”
7 Jefitha akĩmeera atĩrĩ, “Githĩ mũtiathũũrire
mũkĩnyingata kuuma nyũmba ya baba? Nĩ kĩĩ kĩratũma
mũũke kũrĩ niĩ rĩu mũrĩ na thĩĩna?”
8 Athuuri a Gileadi makĩmwĩra atĩrĩ, “O na kũrĩ ũguo,
nĩtwagũcookerera; twarana na ithuĩ tũkahũũrane na Aamoni, na nĩũgũtuĩka mũnene witũ wa gwathaga andũ
othe arĩa matũũraga Gileadi.”
9 Jefitha akĩmooria atĩrĩ, “Mũngĩnjookia ngahũũrane na
Aamoni nake Jehova amaneane kũrĩ niĩ-rĩ, ti-itherũ niĩ
nĩngatuĩka mũnene wanyu?”
10 Athuuri acio a Gileadi makĩmũcookeria atĩrĩ, “Jehova
nĩwe mũira witũ; nĩtũgwĩka o ta ũrĩa ũkuuga.” 11 Nĩ
ũndũ ũcio Jefitha agĩthiĩ hamwe na athuuri a Gileadi, na
andũ acio makĩmũtua mũnene na mwathi wao. Nake
agĩcookera ciugo ciake ciothe mbere ya Jehova o kũu
Mizipa.
12 Ningĩ Jefitha agĩtũmana kũrĩ mũthamaki wa Aamoni
na kĩũria gĩkĩ: “Nĩ ũhoro ũrĩkũ ũrĩ naguo na ithuĩ nĩgeetha
ũtharĩkĩre bũrũri witũ?”
13 Mũthamaki wa Aamoni agĩcookeria andũ a Jefitha
atĩrĩ, “Hĩndĩ ĩrĩa Isiraeli maambatire kuuma Misiri, nĩmooire bũrũri wakwa kuuma Arinoni nginya Jaboku, o na
nginya Jorodani. Rĩu njookeriai bũrũri ũcio na thayũ.”
14 Nake Jefitha agĩtũma andũ rĩngĩ kũrĩ mũthamaki wa
Aamoni, 15 akiuga atĩrĩ:
Atiirĩrĩri 11:16 36 Atiirĩrĩri 11:25
“Ũũ nĩguo Jefitha oiga: Isiraeli ndooire bũrũri wa
Moabi kana bũrũri wa Aamoni. 16 No rĩrĩa maambatire makiuma Misiri, Isiraeli maatuĩkanĩirie werũinĩ nginya Iria Itune, magĩkinya Kadeshi. 17 Ningĩ
Isiraeli agĩtũma andũ kũrĩ mũthamaki wa Edomu,
makamwĩre atĩrĩ, ‘Twĩtĩkĩrie tũtuĩkanĩrie bũrũri-inĩ
waku,’ no mũthamaki wa Edomu ndaigana gũthikĩrĩria.
Ningĩ magĩtũmana kũrĩ mũthamaki wa Moabi, nake
akĩrega. Nĩ ũndũ ũcio Isiraeli magĩikara kũu Kadeshi.
18 “Magĩcooka magĩtuĩkanĩria werũ-inĩ,
magĩthiũrũrũka bũrũri wa Edomu na Moabi,
makĩgerera mwena wa irathĩro wa bũrũri wa Moabi, na
makĩamba hema ciao mũrĩmo ũũrĩa ũngĩ wa Arinoni.
Nao matiatoonyire bũrũri wa Moabi, nĩgũkorwo Rũũĩ
rwa Arinoni nĩruo rwarĩ mũhaka wakuo.
19 “Ningĩ Isiraeli agĩtũma andũ kũrĩ Sihoni
mũthamaki wa Aamori, ũrĩa waathanaga Heshiboni,
makĩmwĩra atĩrĩ, ‘Twĩtĩkĩrie tũhĩtũkĩre bũrũri-inĩ waku
tũthiĩ bũrũri witũ.’ 20 Na rĩrĩ, Sihoni ndaigana kwĩhoka
Isiraeli mahĩtũkĩre bũrũri wake. Akĩũngania ita rĩake
rĩothe na akĩamba hema kũu Jahazu, na akĩhũũrana na
Isiraeli.
21 “Nake Jehova, Ngai wa Isiraeli, akĩneana Sihoni na andũ ake othe moko-inĩ ma Isiraeli, makĩmahoota. Isiraeli makĩĩyoera bũrũri wothe wa Aamori arĩa
maatũũraga bũrũri ũcio, 22magĩtunyana guothe kuuma
Arinoni nginya Jaboku, na kuuma werũ-inĩ nginya
Jorodani.
23 “Na rĩrĩ, kuona atĩ Jehova, Ngai wa Isiraeli
nĩwe ũingatĩte Aamori akameheria mbere ya andũ ake
Isiraeli-rĩ, wee ũkĩrĩ na kĩhooto kĩrĩkũ gĩa kũwĩgwatĩra?
24 Kaĩ ũtangĩoya kĩrĩa Kemoshu ngai yaku ĩkũheete?
Ithuĩ na ithuĩ twĩgwatĩre kĩrĩa gĩothe Jehova Ngai witũ
atũheete. 25Anga wee nĩũkĩrĩte Balaki mũrũ wa Ziporu,
Atiirĩrĩri 11:26 37 Atiirĩrĩri 11:35
mũthamaki wa Moabi? Nĩ kũrĩ hĩndĩ arĩ ahaarana na
Isiraeli kana akĩrũa nao? 26 Handũ ha mĩaka magana
matatũ Isiraeli matũũrĩte kũu Heshiboni, na Aroeri, na
matũũra marĩa mothe magũthiũrũrũkĩirie, na matũũra
mothe marĩa marĩ hũgũrũrũ-inĩ cia Arinoni. Nĩ kĩĩ
kĩagiririe ũmeyoere rĩngĩ hĩndĩ ĩyo? 27Niĩ ndikũhĩtĩirie,
no wee nĩũranjĩka ũũru nĩ ũndũ wa kũndehera mbaara.
Reke Jehova, ũrĩa mũtuithania, atuithanie ciira ũyũ
ũmũthĩ gatagatĩ ka andũ a Isiraeli na Aamoni.”
28 O na kũrĩ ũguo, mũthamaki wa Amoni ndaigana kũrũmbũiya ndũmĩrĩri ĩyo aatũmĩirwo nĩ Jefitha.
29 Hĩndĩ ĩyo Roho wa Jehova agĩũka igũrũ rĩa Jefitha. Akĩringa Gileadi na Manase, akĩhĩtũkĩra Mizipa ya
Gileadi, na kuuma kũu agĩthiĩ gũkora Aamoni. 30 Nake
Jefitha akĩĩhĩta mwĩhĩtwa mbere ya Jehova, akiuga atĩrĩ,
“Ũngĩneana Aamoni moko-nĩ makwa-rĩ, 31 o kĩrĩa gĩkoima
nja na mũrango wa nyũmba yakwa kĩndũnge rĩrĩa ngaacooka hootanĩte kuuma kũrĩ Aamoni, gĩgaatuĩka kĩa Jehova, na nĩngakĩruta gĩtuĩke igongona rĩa njino.”
32 Nake Jefitha agĩthiĩ kũhũũrana na Aamoni, nake
Jehova akĩmaneana moko-inĩ make. 33 Agĩthũkangia
matũũra mĩrongo ĩĩrĩ kuuma Aroeri nginya gũkuhĩ na
Minithu, o nginya Abeli-Karamimu. Ũguo nĩguo Isiraeli
maatooririe Aamoni.
34 Hĩndĩ ĩrĩa Jefitha aacookire gwake mũciĩ kũu Miziparĩ, nũũ wagĩũkire kũmũtũnga tiga mwarĩ, akĩmũinagĩra na
akĩhũũraga tũhembe! Nake aarĩ mwana wa mũmwe. Tiga
o we wiki, Jefitha ndaarĩ na kahĩĩ kana kairĩtu. 35 Rĩrĩa
aamuonire-rĩ, agĩtembũranga nguo ciake agĩkaya, akiuga
atĩrĩ, “Ũũi! Mwarĩ wakwa! Nĩwandua mũndũ mũthĩĩnĩku
na mũnyamarĩku nĩ ũndũ nĩndĩhĩtĩte mwĩhĩtwa harĩ Jehova ũrĩa itangĩaga kũhingia.”
Atiirĩrĩri 11:36 38 Atiirĩrĩri 12:5
36 Nake akĩmũcookeria atĩrĩ, “Baba, wee nĩweehĩtire
mwĩhĩtwa kũrĩ Jehova. Njĩka o ta ũrĩa weranĩire, kuona
atĩ Jehova nĩakũrĩhĩria harĩ Aamoni thũ ciaku.” 37 Ningĩ
akiuga atĩrĩ, “No nĩngũkũũria ũnjĩtĩkĩrie ũndũ ũyũ ũmwe:
Ũũhe mĩeri ĩĩrĩ ngacangacange irĩma-inĩ na ndĩre hamwe
na arata akwa, tondũ ndikaahika.”
38 Akĩmwĩra atĩrĩ, “No ũthiĩ.” Akĩmwĩtĩkĩria athiĩ mĩeri
ĩĩrĩ. We marĩ na airĩtu acio angĩ magĩthiĩ irĩma-inĩ,
makĩrĩranĩra tondũ ndarĩ hĩndĩ angĩkaahika. 39 Thuutha
wa mĩeri ĩyo ĩĩrĩ, agĩcooka kũrĩ ithe, nake akĩmwĩka o ta
ũrĩa eehĩtĩte. Nake aarĩ mũirĩtu gathirange.
Kuumanagia na ũndũ ũcio, ũgĩtuĩka mũtugo wa andũ
a Isiraeli, 40 atĩ o mwaka airĩtu a Isiraeli mathiiage nja
mĩthenya ĩna kũririkana mwarĩ wa Jefitha ũcio Mũgileadi.
12
Jefitha na Efiraimu
1 Na rĩrĩ, andũ a Efiraimu magĩcookanĩrĩria ikundi ciao
cia ita, na makĩringa mũrĩmo wa Zafoni makĩĩra Jefitha
atĩrĩ, “Wathiire kũhũũrana na Aamoni na ndwatwĩtire
tũthiĩ nawe nĩkĩ? Tũgũgũcina hamwe na nyũmba yaku.”
2 Jefitha akĩmacookeria atĩrĩ, “Niĩ na andũ akwa tũraarĩ
na kĩgiano kĩnene na Aamoni, na o na gũtuĩka nĩndetanire, inyuĩ mũtiahonokirie kuuma moko-inĩ mao. 3Rĩrĩa
ndonire atĩ mũtindeithia-rĩ, ngĩĩtwarĩrĩra ũgwati-inĩ wa
gĩkuũ, ngĩringa mũrĩmo ũũrĩa ũngĩ ngahũũrane na Aamoni, nake Jehova akĩĩhotanĩra kũrĩ o. Rĩu-rĩ, mũgĩũkĩte
ũmũthĩ kũhũũrana na niĩ nĩkĩ?”
4 Jefitha agĩcookanĩrĩria andũ a Gileadi, makĩhũũrana
na andũ a Efiraimu. Nao andũ a Gileadi makĩmahũũra
mũno tondũ andũ a Efiraimu nĩmoigĩte atĩrĩ, “Inyuĩ Agileadi aya nĩ kũũra mworire kuuma kũrĩ Efiraimu na
Manase.” 5 Nao Agileadi makĩĩgwatĩra mariũko ma Rũũĩ
rwa Jorodani marĩa maaringĩrĩire kũu Efiraimu, na rĩrĩa
Atiirĩrĩri 12:6 39 Atiirĩrĩri 12:15
rĩothe mũndũ wa Efiraimu ũrĩa watigaire oiga atĩrĩ, “Reke
ninge mũrĩmo ũrĩa ũngĩ,” Nao andũ a Gileadi makamũũria
atĩrĩ, “Wee ũrĩ Mũefiraimu?” Nake angĩacookirie oige,
“Aca,” 6 makamwĩra atĩrĩ, “Nĩ wega, kiuge, ‘Shibolethu’.”
Nake angĩoigire, “Sibolethu,” tondũ ndangĩahotire kũgweta kiugo kĩu wega, makamũnyiita na makamũũragĩra
kũu mariũko-inĩ ma Rũũĩ rwa Jorodani. Aefiraimu 42,000
makĩũragwo ihinda-inĩ rĩu.
7 Jefitha agĩtiirĩrĩra Isiraeli mĩaka ĩtandatũ. Jefitha ũcio
Mũgileadi agĩcooka agĩkua, na agĩthikwo itũũra-inĩrĩmwe
rĩa kũu Gileadi.
Ibizani, na Eloni, na Abidoni
8 Thuutha wake, Ibizani wa kũu Bethilehemu agĩtiirĩrĩra Isiraeli. 9 Nake aarĩ na aanake mĩrongo ĩtatũ na
airĩtu mĩrongo ĩtatũ. Akĩheana airĩtu ake mahikio nĩ arĩa
maarĩ nja ya mũhĩrĩga wake, nao aanake ake akĩmarehere
airĩtu mĩrongo ĩtatũ kuuma nja ya mũhĩrĩga wake matuĩke
atumia ao. Ibizani agĩtiirĩrĩra Isiraeli mĩaka mũgwanja.
10 Ibizani agĩcooka agĩkua, na agĩthikwo kũu Bethilehemu.
11 Thuutha wake, Eloni ũrĩa Mũzebuluni agĩtiirĩrĩra Isiraeli mĩaka ikũmi. 12 Eloni agĩcooka agĩkua, na agĩthikwo
kũu Aijaloni bũrũri-inĩ wa Zebuluni.
13 Thuutha wake, Abidoni mũrũ wa Hileli, kuuma
Pirathoni, agĩtiirĩrĩra Isiraeli. 14 Nake aarĩ na aanake
mĩrongo ĩna na ciana ciao mĩrongo ĩtatũ, nao maakuuagwo nĩ ndigiri mĩrongo mũgwanja. Agĩtiirĩrĩra Isiraeli
mĩaka ĩnana. 15 Abidoni mũrũ wa Hileli agĩcooka agĩkua,
agĩthikwo Pirathoni kũu Efiraimu, bũrũri ũrĩa ũrĩ irĩma
wa Aamaleki.
13
Gũciarwo gwa Samusoni
Atiirĩrĩri 13:1 40 Atiirĩrĩri 13:10
1 Orĩngĩ andũ a Isiraeli magĩĩka maũndũ mooru maithoinĩ ma Jehova, na nĩ ũndũ wa ũguo Jehova akĩmaneana
moko-inĩ ma Afilisti handũ ha mĩaka mĩrongo ĩna.
2 Mũndũ ũmwe warĩ wa Zora, wetagwo Manoa kuuma mũhĩrĩga wa Adani, aarĩ na mũtumia warĩ thaata
watũũrĩte atarĩ na mwana. 3 Mũraika wa Jehova
akĩmuumĩrĩra, akĩmwĩra atĩrĩ, “Ũrĩ thaata na ndũrĩ
mwana, no nĩũkũgĩa nda ũciare kahĩĩ. 4 Na rĩrĩ, wĩmenyerere ndũkananyue ndibei kana kĩndũ o gĩothe
kĩgagatu, na ndũkanarĩe kĩndũ o gĩothe kĩrĩ thaahu,
5 tondũ wee nĩũkũgĩa nda na ũciare kahĩĩ. Gũtirĩ
kanyũi gakaahũthĩrwo mũtwe-inĩ wake, nĩ ũndũ kahĩĩ kau
gagaatuĩka Mũnaziri wamũrĩirwo Ngai kuuma gũciarwo,
na nĩakambĩrĩria kũhonokia Isiraeli kuuma moko-inĩ ma
Afilisti.”
6 Hĩndĩ ĩyo mũtumia ũcio agĩthiĩ kũrĩ mũthuuriwe,
akĩmwĩra atĩrĩ, “Mũndũ wa Ngai nĩokire kũrĩ niĩ.
Ekuonekaga ahaana ta mũraika wa Ngai wa gwĩtigĩrwo
mũno. Ndinamũũria kũrĩa oimĩte, nake ndananjĩĩra
rĩĩtwa rĩake. 7No nĩanjĩĩrire atĩrĩ, ‘Nĩũkũgĩa nda na ũciare
kahĩĩ. Nĩ ũndũ wa ũguo, ndũkanyue ndibei kana kĩndũ
kĩgagatu, o na ndũkarĩe kĩndũ o gĩothe kĩrĩ thaahu, tondũ
kahĩĩ kau gagaakorwo karĩ Mũnaziri wa Ngai kuuma
gũciarwo nginya mũthenya wako wa gũkua.’ ”
8 Hĩndĩ ĩyo Manoa akĩhooya Jehova: “Mwathani
nĩndagũthaitha,reke mũndũ ũcio wa Ngai ũgũtũmĩte kũrĩ
ithuĩ oke rĩngĩ nĩguo atũrute ũrĩa tũkũrera kahĩĩ karĩa
gagaaciarwo.”
9 Ngai akĩigua Manoa, na mũraika wa Ngai agĩũka rĩngĩ
kũrĩ mũtumia rĩrĩa aarĩ mũgũnda-inĩ; no mũthuuriwe
Manoa ndaarĩ hamwe nake. 10 Nake mũtumia akĩhiũha
gũthiĩ kwĩra mũthuuriwe, “Mũndũ ũrĩa wanyumĩrĩire
mũthenya ũrĩa ũngĩ-rĩ, arĩ haha!”
Atiirĩrĩri 13:11 41 Atiirĩrĩri 13:21
11 Manoa agĩũkĩra, akĩrũmĩrĩra mũtumia wake. Rĩrĩa
aakinyire harĩ mũndũ ũcio-rĩ, akĩmũũria atĩrĩ, “We nĩwe
waririe na mũtumia wakwa?”
Nake akiuga atĩrĩ, “Ĩĩ, nĩ niĩ.”
12 Nĩ ũndũ ũcio Manoa akĩmũũria atĩrĩ, “Hĩndĩ ĩrĩa ciugo
ciaku ikaahinga-rĩ, watho wa mũtũũrĩre wa kahĩĩ gaka na
wĩra wako ũgaakorwo ũrĩ ũrĩkũ?”
13 Mũraika wa Jehova agĩcookia atĩrĩ, “Mũtumia waku
no nginya eeke ũrĩa wothe ndĩmwĩrĩte. 14Ndakarĩe kĩndũ
o gĩothe kiumĩte mũthabibũ-inĩ, kana anyue ndibei o
yothe, kana kĩndũ kĩngĩ gĩa kũnyua kĩgagatu kana arĩe
kĩndũ o gĩothe kĩrĩ thaahu. No nginya eeke maũndũ
mothe marĩa niĩ ndĩmwathĩte.”
15 Manoa akĩĩra mũraika wa Jehova atĩrĩ, “No twende
ũikare nginya tũgũthĩnjĩre koori.”
16 Mũraika wa Jehova agĩcookia atĩrĩ, “O na wangiria thiĩ, ndikũrĩa irio ciaku. No wahaarĩria igongona rĩa njino-rĩ, rĩu rĩrutĩre Jehova.” (Manoa ndaigana
gũkũũrana atĩ ũcio aarĩ mũraika wa Jehova.)
17 Nake Manoa agĩtuĩria ũhoro kuuma kũrĩ mũraika
wa Jehova akĩmũũria atĩrĩ, “Wee wĩtagwo atĩa, nĩguo
tũgaagũtĩĩa hĩndĩ ĩrĩa kiugo gĩaku gĩgaatuĩka kĩa ma?”
