 Misango miwang’o pep
 1
 1 
Eka Jehova Nyasaye noluongo Musa 
mowuoyo kode gie Hemb Romo. 
Nowachone niya,  2 Wachne nyithind Israel 
kiwacho kama: Ka ng’ato kuomu kelo chiwo 
ne Jehova Nyasaye, to onego okel chiwo 
mag chiayo kaka dhok kata rombe. 
3 Ka chiwo en misango miwang’o pep 
mar dhiang’, to nyaka obed mana mano 
madichwo maonge songa. Nyaka to ochiwe 
e dho Hemb Romo mondo omi Jehova 
Nyasaye oyie kode.  4 Nyaka oket lwete 
ewi misango miwang’o pep, mi Jehova 
Nyasaye noyie gi misangono mondo obed 
gima opwodhgo richone.  5 Kendo enoyang’ 
nyarwath e nyim Jehova Nyasaye, eka 
yawuot Harun ma bende gin jodolo nokel 
remo, kendo ginikir remo molworo kendo 
mar misango kendo mochomore gi dho 
Hemb Romo.  6 Eka noyang’ rwadhno kaka 
misango miwang’o pep kendo enopoge 
matindo tindo.  7 Eka yawuot Harun jadolo 
nomok mach e kendo mar misango, kendo 
ginichan yien ewi mach.  8 Bang’e yawuot 
Harun ma jodolo nochan lemo duto kaka 
wich gi boche ewi yien manie mach mar 
kendo mar misango.  9 Enoluoki jamb-ich 
gi tiendene gi pi, kendo jadolo nowang’-gi 
duto ewi kendo mar misango. En misango 
miwang’o pep, madung’ tik mang’we ng’ar 
ni Jehova Nyasaye. 
10 To ka chiwono en misango miwang’o 
pep nowuogi kuom jamni kata kuom rombe 
kata diek, to nyaka ochiw mano madichwo 
maonge songa.  11 Kendo mondo onege e 
bath kendo mar misango yo nyandwat nyim 
Jehova Nyasaye, eka jodolo magin yawuot 
Harun nokir rembgi ewi kendo mar misango 
bathe koni gi koni.  12 Kendo nong’ade 
matindo tindo, eka jadolo nochan-gi ewi 
yien manie wi kendo mar misango wich 
kod boche.  13 To noluok jamb-ich gi 
tiendene kod pi, eka jadolo nokelgi duto 
mi nowang’-gi ewi kendo mar misango. 
En misango miwang’o pep, madung’ tik 
mang’we ng’ar e nyim Jehova Nyasaye. 
14 To ka misango miwang’o pep 
michiwone Jehova Nyasaye gin mana winy, 
to koro nyaka okel mana akuch odugla kata 
nyathi akuru.  15 Jadolo nokele e kendo mar 
misango, kendo nochod wiye, eka owang’e 
ewi kendo mar misango, kendo rembe 
nobii michwer e bath kendo mar misango. 
16 Enogol oswakone gi gik moko manie i 
oswakone mowitgi oko e bath kendo mar 
misango, yo wuok chieng’ kama otimo buru. 
17 Eka enobare gi e bwombe, to ok nopoge 
chuth, kendo bang’e jadolo nowang’e ewi 
kendo mar misango, kokete ewi yien manie 
mach. Ma en misango miwang’o pep, ma 
en misango miwang’o gi mach, madung’ tik 
mang’we ng’ar ni Jehova Nyasaye. 
Misango mar cham
 2
 Ka ng’ato okelone Jehova Nyasaye chiwo 
1 
mar cham, to nyaka obed mogo mayom. 
Onego ool mo kuom mogono kendo ochwo 
ubani kuome,  2 eka otere ne yawuot Harun 
ma jodolo. Jadolo nokaw mogo mayom 
moru gi sanja achiel kaachiel gi ubani 
duto kendo nowang’e kaka pok mar rapar 
ewi kendo mar misango, ma en misango 
miwang’o pep, madum tik mang’we ng’ar ne 
ma Jehova Nyasaye.  3 Cham mar misango 
mane odong’ koro nobedi mar Harun gi 
yawuote, ma en gima ler moloyo kuom 
misengini mag Jehova Nyasaye miwang’o 
gi mach. 
4 Ka ikelo chiwo mar cham motedie 
kendo, nyaka obed kek molosi gi mogo 
mayom ma ok oketie thowi modwal gi mo 
kata chapat mowir gi mo.  5 To ka chiwo 
mari mar cham en gima otedi e tawo, to 
enobedi mogo mayom ma ok oketie thowi, 
kendo moru gi mo.  6 Poge matindo tindo, ol 
mo kuome, nikech en misango mar cham. 
7 To ka chiwo mari mar cham en gima otedi 
e tawo, inilose gi mogo mayom kod mo. 
8 Kel misango mar cham molos gi gigi ne 
Jehova Nyasaye, kele ne jadolo, mabiro 
chiwe e kendo mar misango.  9 Enopog 
moko kaka pok mar rapar kendo chiw 
Tim Jo-Lawi 2 
108 
moko e kendo mar misango kaka misango 
miwang’o pep madum tik mang’we ng’ar ne 
Jehova Nyasaye.  10 To gima nodong’ kuom 
chiwo mari mar cham nobed mar Harun gi 
yawuote, en gima ler moloyo nikech ogole 
kuom misango miwang’o gi mach ne Jehova 
Nyasaye. 
11 Misengini duto mag cham ma uchiwo 
ni Jehova Nyasaye nyaka bed ma ok 
oketie thowi, nimar misango ma uwang’o 
gi mach ni Jehova Nyasaye kik ketie mor 
kich kata thowi.  12 To gigo unyalo chiwo 
ni Jehova Nyasaye kaka misango mar 
cham mokwongo, makmana kik uwang’-gi 
e kendo mar misango kaka iwang’o misango 
madum tik mang’we ng’ar.  13 To chiwo duto 
mag cham mondo ituonie chumbi. Kik iwe 
mak ituone chumbi e misengini magi duto 
mag mogo kaka nisingori ni Nyasachi; mano 
emomiyo chumbi nyaka tuonie misengini 
duto mutimo. 
14 Ka ukelone Jehova Nyasaye misango 
mar cham kod cham mokwongo nyak, to 
nyaka uchiw wiye cham manyien mobul e 
mach kendo moyoki.  15 Keturu mo gi ubani 
nikech en misango mar cham.  16 Jadolo 
nokaw cham moko mondo oru gi mo kendo 
enowang’-gi kaachiel gi ubani kaka rapar, 
nikech en misango miwang’o ni Jehova 
Nyasaye gi mach. 
Misango mar lalruok
 3
 To ka ng’ato ochiwo ne Jehova Nyasaye 
1 
misango mar lalruok mogolo e kweth 
jambe bed ni en rwath kata roya to nyaka 
obed maonge songa.  2 Ng’atno nyaka ket 
lwete ewi misango mar dherno, kendo 
oyang’e e dho Hemb Romo. Eka jodolo 
ma yawuot Harun nokaw remo, kendo 
ginikire e bathe kendo mar misango koni 
gi koni.  3 Koa kuom chiwo mar lalruok 
nyaka otimne Jehova Nyasaye misango 
miwang’o gi mach ma gin: boche moimo 
jamb-ich, gi kuonde machiegni kode,  4 gi 
nyiroke kaachiel gi boche mogawogi man 
but oguro, kod jwala mabor man ewi chuny 
nogol oko kaachiel gi nyiroke.  5 Eka yawuot 
Harun nowang’-gi e kendo mar misango 
koketgi ewi misango miwang’o pep man e 
yien moket e mach mondo obed misango 
miwang’o madum tik mang’we ng’ar ni 
Jehova Nyasaye. 
6 Ka ng’ato ochiwo chiayo mondo 
otim-go misango mar lalruok ni Jehova 
Nyasaye, to nyaka ochiw chiayo madhako 
kata madichwo maonge songa.  7 To ka 
ochiwo nyarombo, to nyaka ochiwe e nyim 
Jehova Nyasaye.  8 Eka nyaka oket lwete 
ewi chiayono kendo oyang’e e dho Hemb 
Romo. Yawuot Harun nokaw remo, kendo 
ginikire e bethe kendo mar misango koni gi 
koni.  9 Koa kuom chiwo mar lalruok nyaka 
timne Jehova Nyasaye misango miwang’o 
gi mach ma gin: bochene gi sembe duto 
mogol koa e lumbru gi bor moumo jamb-ich 
kaachiel gi boche man kuom jamb-ich,  10 gi 
nyiroke ariyo kod bor man kuomgi man but 
oguche kod jwala mabor manie wi chuny 
nogol oko kaachiel gi nyiroke.  11 Jadolo 
nowang’ gigi duto ewi kendo mar misango 
kaka chiemo, ma en chiwo miwang’o pep 
ne Jehova Nyasaye. 
12 Ka chiwo mare en diel, to nyaka ochiwe 
e nyim Jehova Nyasaye.  13 Eka nyaka 
oket lwete ewi chiayono kendo oyang’e e 
dho Hemb Romo. Yawuot Harun nokaw 
remo, kendo ginikire e bethe kendo mar 
misango koni gi koni.  14 Koa kuom chiwo 
mar lalruok nyaka tim ne Jehova Nyasaye 
misango miwang’o pep ma gin: boche 
moimo jamb-ich gi kuonde machiegni kode, 
15 gi nyiroke kaachiel gi boche mogawogi 
man but oguro, kod jwala mabor man 
ewi chuny nogol oko kaachiel gi nyiroke. 
16 Jadolo nowang’ gigi duto ewi kendo 
mar misango kaka chiemo, ma en chiwo 
miwang’o pep ne Jehova Nyasaye kendo 
madum tik mang’we ng’ar. Boche duto gin 
mag Jehova Nyasaye. 
17 Mano nobed chik mochwere ne tienge 
duto mabiro e kamoro amora manudagie; 
kendo kik ucham bor kata remo. 
Misango mar golo richo
 1 
4
 Jehova Nyasaye nowacho ne Musa niya, 
2 “Wachne jo-Israel ni, ‘Magi e chike 
mabiro mako ng’ato ka odonjo e richo ka 
ok ong’eyo kendo otimo gima chik Jehova 
Nyasaye okwero: 
3 “ ‘Ka jadolo mowal oketho mi omiyo 
109 
Tim Jo-Lawi 44
 joga obedo mogak, to ochune ni nyaka 
ochiw ni Jehova Nyasaye nyarwath maonge 
songa kendo otim-go misango mar golo 
richo, ne richo mosetimono.  4 To nyaka 
ochiw rwadhno e dho Hemb Romo e nyim 
Jehova Nyasaye. Kendo oyie lwete e wiye 
mi oyang’e e nyim Jehova Nyasaye.  5 Eka 
jadolo mowal nokaw remb rwadhno moko, 
mi nokele e Hemb Romo.  6 Kendo enolut 
lwete ei remono, mi okir moko nyadibiriyo 
e nyim pasia mar kama ler mar lemo mar 
Jehova Nyasaye.  7 Bang’ mano jadolono 
nomien remo moko e tunge kendo mar 
misango miwang’oe ubani e nyim Jehova 
Nyasaye manie Hemb Romo. To remb 
rwadhno modong’ nopuki e tiend kendo 
mitimoe misango miwang’o pep manie dho 
Hemb Romo.  8 To boche duto mogol kuom 
rwath mochiw kaka misango mar golo richo 
noket tenge gi boche moumo jamb-ich 
kod boche mamoko molwore,  9 kaachiel 
gi nyiroke gi boche mogawogi manie bath 
oguro kod jwala mabor manie wi chuny 
kod nyiroke,  10 mago duto noket tenge 
mana kaka iketo boche mogol kuom rwedhi 
mitimogo misengini mag lalruok. Eka jadolo 
nowang’-gi pep ewi kendo mar misango 
miwang’o pep.  11 Pien nyarwadhno gi ringe 
duto, kaachiel gi wiye kod tiendene, jamb
iye kod wen,  12 ma tiende ni nyarwadhno 
duto, noting’ kendo noter oko mar pacho 
kama ler ma en kama oket tenge ne puko 
buch kendo mar misango, kendo mondo 
owang’e kanyo pep gi mach mar yien ewi 
pidh buruno. 
13 “ ‘Ka oganda mar jo-Israel duto otimo 
richo ka ok ging’eyo maponi gitimo 
gimoro ma chik Jehova Nyasaye okwero, 
kata obedo ni gikia, to gin joricho.  14 Ka 
achien richono ofwenyore, to nyaka 
gichiw nyarwath mitimogo misango mar 
golo richo, kendo gikel nyarwath e nyim 
Hemb Romo.  15 Jodong oganda mar Israel 
noket lwetgi ewi nyarwadhno e nyim 
Jehova Nyasaye kendo enoyang’e mana 
kanyo.  16 Jadolo mowal to nokaw remo 
moko mag rwadhno kendo nokel ei Hemb 
Romo.  17 Nolut lith lwete ei remono, mi 
nokire nyadibiriyo e nyim pasia mar kama 
ler mar Jehova Nyasaye.  18 Bang’ mano to 
mondo omien remo moko e tunge kendo 
mar misango manie nyim Jehova Nyasaye 
ei Hemb Romo. To remo modong’ nopuki 
e tiend kendo mar misango miwang’o 
pep manie dho Hemb Romo.  19 Nokaw 
boche duto mi nowang’-gi ewi kendo mar 
misango,  20 kendo nochiw rwadhno mana 
kaka nochiwo rwath mitimogo misango 
mar golo richo. Kamano e kaka jadolo 
nopwodhnigi kethogi mi nowenegi. 
21 “ ‘Eka enogol nyarwadhno oko mar 
kambi mi ochiwe kaka misango miwang’o 
mana kaka mochiwo mokwongo-cha. Mano 
en misango mar golo richo ni oganda. 
22 “ ‘Ka jatelo moro odonjo e richo ka 
ok ong’eyo kendo otimo gima chik ma 
Jehova Nyasaye ma Nyasache okwero to 
obedo jaketho.  23 To ka onyise kit richo 
ma osetimo, to nyaka okel nywok maonge 
songa mondo otimnego misango kuom 
ketho chik.  24 Enoket lwete ewi chiayono, 
kendo enoyang’e kama itimoe misango 
miwang’o pep e nyim Jehova Nyasaye. 
En misango mar golo richo.  25 Eka jadolo 
nokaw remo moko mar golo richo gi lith 
lwete mi nomiene e tunge kendo mar 
misango miwang’o pep, eka bang’e remo 
duto modong’ to nopuk e tiend kendo 
mar misango.  26 Nowang’ boche duto ewi 
kendo mar misango kaka nowang’o mo mar 
misango mar lalruok. Kamano e kaka jadolo 
nopwodh ketho mar ng’atno kendo nowene 
richone. 
27 “ ‘Ka ng’ato moro ei oganda odonjo e 
richo ka ok ong’eyo kendo otimo gima chik 
Jehova Nyasaye ok oyiego, to en jaketho. 
28 To ka onyise kit richo ma osetimo to 
nyaka okel diel maonge songa mondo 
otimnego misango kuom ketho chik. 
29 Enoket lwete ewi chiayono mitimogo 
misango mar golo richo, kendo enoyang’e 
kama itimoe misango miwang’o pep.  30 Eka 
jadolo nokaw remo moko gi lith lwete 
kendo nomiene tunge kendo mar misango 
miwang’o pep, eka remo modong’ to nopuki 
e tiend kendo mar misango.  31 Nowang’ 
boche duto ewi kendo mar misango mana 
kaka nowang’o mo mar misango mar 
lalruok ma en tik madung’ tik mang’we 
ng’ar ni Jehova Nyasaye. Kamano e kaka 
Tim Jo-Lawi 4 
110 
jadolo nopwodh ketho mar ng’atno kendo 
nowene richone. 
32 “ ‘To ka ng’ato ochiwo rombo mondo 
otim-go misango mar golo richo, to nyaka 
obed mana rombo maonge songa.  33 Enoket 
lwete ewi chiayono, kendo enoyang’e 
kaka misango mar golo richo kama itimoe 
misango miwang’o pep.  34 Eka jadolo 
nokaw remo moko mar misango mar golo 
richo gi lith lwete kendo nomiene tunge 
kendo mar misango miwang’o pep, eka 
remo duto modong’ to nopukie tiend kendo 
mar misango miwang’o.  35 Nowang’ boche 
duto kendo nowang’-gi ewi kendo mar 
misango mana kaka iwang’o mo mar rombo 
mar lalruok, kendo jadolo nowang’ bochego 
ewi misengini miwang’o ni Jehova Nyasaye 
gi mach. Kamano e kaka jadolo nopwodh 
ketho mar ng’atno kendo nowene richone. 
5
 “ ‘Ng’ato ang’ata ma nokwong’re kata ma 
1 
notamre mar hulo wach moro mosewinjo 
kata moseneno, en bende nobed jaketho, 
kendo nyaka kume mi ochul. 
2 “ ‘Kata ka ng’ato omulo gimoro 
makwero, bed ni en le mar bungu motho 
kata gik mamol motho, ka ok ong’eyo, mi 
ofwenye achien, to enodok jaketho.  3 Kata 
ka orere kuom gimoro makwero moa kuom 
dhano ka ok ong’eyo, mi ofwenyo achien, 
to enodok jaketho.  4 Ka ng’ato ohedhore 
ma okwong’ore mar timo gimoro, maber 
kata marach ka ok ong’eyo, (e wach moro 
ma ng’ato thoro hedhore ka kwong’ore) 
mi bang’e achien ofwenyo, to enodok 
jaketho.  5 Ka ng’ato ang’ata en jaketho e 
achiel kuom wechegi, to nyaka ohul kaka 
oseketho,  6 kendo nyaka okel ni Jehova 
Nyasaye rombo kata diel madhako kaka 
misango mar golo richo kuom ketho 
mosetimo; bang’e jadolo nopwodhnego 
kethoneno. 
7 “ ‘To ka ok onyal chiwo nyarombo, 
to nokel akuche odugla ariyo kata nyithi 
akuru ariyo ni Jehova Nyasaye kuom richo 
mosetimono. Kuom mano, akuru achiel 
notimnego misango mar golo richo, to 
machielo to notimnego misango miwang’o 
pep.  8 Enokelgi ne jadolo, eka jadolo 
nokwong ochiw winyo mar misango mar 
golo richo. Enomak wiye komino ng’ute, 
to ok nochode chuth,  9 kendo nokir remb 
winyono moko e kor kendo mar misango, 
to remo modong’ to mondo ochwer e tiend 
kendono, nikech en misango mar golo 
richo.  10 Jadolo nochiw winyo machielo 
modong’ kaka misango miwang’o pep e yo 
ma chik dwaro kendo mondo opwodhego 
kuom richo mosetimo mi nowene. 
11 “ ‘To ka ok onyal yudo kata mana 
akuche odugla ariyo kata nyithi akuru 
ariyo, to chunoni nyaka ochiw kilo ang’wen 
mar mogo mayom kaka misango mar golo 
richo. Kik oolie mo kata kik oketie ubani, 
nikech en misango mar golo richo.  12 Eka 
enokel mogono ni jadolo eka jadolo nojuke 
sanja kaka rapar, mi nowang’e e kendo 
mar misango ewi misengini miwang’o gi 
mach ni Jehova Nyasaye. Mano en misango 
mar golo richo.  13 Kamano e kaka jadolo 
notimne pwodhruok kuom richo mosetimo 
kendo nowene. Mana kaka chiwo mag 
cham, chiwo mamoko nobed mag jadolo.’ ” 
Misango mipwodhogo ketho
 14 Jehova Nyasaye nowacho ne Musa 
niya,  15 “Ka ng’ato oketho mi otimo richo 
mar oyiem kaluwore gi chike maler mag 
Jehova Nyasaye, to nyaka okel ne Jehova 
Nyasaye im maonge songa kendo man-gi 
nengo kaluwore gi rapim mar shekel mar 
kama ler mar lemo. En misango michiwo 
mar pwodhruok e ketho.  16 Nyaka ochul 
nengo mar gima ne ok ochiwo kaluwore 
gi chike maler, kendo bende omedi achiel 
kuom abich mar nengono kendo ochiwe 
duto ne jadolo, mabiro kawo imno kendo 
otimnego misango mar pwodhruok e ketho 
eka nowene richone. 
17 “Ka ng’ata otimo richo kendo otimo 
gima okwer e chik moro amora mar Jehova 
Nyasaye, kata obedo ni ok ong’eye, to en 
richo kendo en okwane jaketho.  18 Nyaka 
okelne jadolo im man-gi nengo kendo 
maonge songa kaka misango mipwodhogo 
ketho. Kamano jadolo nopwodhe kuom 
ketho mosetimo kokia kendo nowene.  19 En 
misango mar pwodhruok e ketho; nikech 
osetimo marach e nyim Jehova Nyasaye.” 
Misango mipwodhogo ketho mar gowi
 111 
Tim Jo-Lawi 66
 Misango mar cham
 6
 1 
Eka Jehova Nyasaye nowacho ne Musa 
niya,  2 “Ka ng’ato otimo richo kendo ok 
obedo ja-ratiro e nyim Jehova Nyasaye ka 
owuondo nyawadgi kuom gima osingne 
kata gima owene mondo oriti kata gima 
okwal,  3 kata ka okwanyo gima olal bang’e 
oriambo kendo oriyo dhoge, kata ka otimo 
richo ma ng’ato ang’ata nyalo timo;  4 kuom 
mano ka otimo richo kendo odoko jaketho, to 
nyaka odwok gima osekwalo kata mochamo 
malang’, kata gima ne osingne, kata gima 
ne okwanyo molal,  5 kata gimoro amora 
mane okwong’oree gi miriambo. Nyaka 
ochul gigo duto mi omedie achiel kuom 
abich mar nengogi kendo mondo ochiwgi 
duto ne wuon-gi chieng’ mochiwoe misango 
mipwodhego e kethoneno.  6 Bende nyaka 
okel ni jadolo misango mar pwodhruok 
e richo ni Jehova Nyasaye im maonge 
songa ma nengone oromo timo misango 
mipwodhego e kethoneno.  7 Mano e kaka 
jadolo notimnego misango mipwodhogo 
kethoneno e nyim Jehova Nyasaye, kendo 
enowene kuom ketho duto ma osetimo, 
mane omiyo obedo jaricho.” 
Misango miwang’o pep
 8 Jehova Nyasaye nowacho ne Musa niya, 
9 “Mi Harun gi yawuote chikni: ‘Magi e 
chike mag misango miwang’o pep: Misango 
miwang’o pep nyaka nind e kendo mar 
misango otieno duto nyaka okinyi, bende 
mach kik tho e kendo mar misangono. 
10 Eka jadolo norwak lepe mayom mag dolo 
ma oko gi maiye, kendo nojow buru mar 
misango miwang’o pep kogolo e kendo mar 
misango mi oolgi oko e bath kendono.  11 Eka 
nogol lewnigo kendo norwak mamoko, 
bang’e noting’ buru kotero oko mar kambi 
kama ler mar pwodhruok.  12 Mach manie 
kendo mar misango to nyaka sik kaliel. 
Jadolo nyaka med yien e kendono okinyi 
kokinyi kendo ochanie misango miwang’o 
pep eka owang’e boche mag misengini mag 
lalruok.a  13 Mach nyaka sik kaliel e kendo 
mar misango ma ok tho. 
a 12 Ma ne en misango mar kelo kwe. 
14 “ ‘Magi e chike mag misengini mag 
cham: Yawuot Harun nochiwe ne Jehova 
Nyasaye e nyim kendo mar misango. 
15 Jadolo nojuk mogo mayom sanja gi mo 
kaachiel gi ubani mi oriwgi gi misango mar 
cham, kendo nowang’ sanja ma ojukono 
kaka rapar e kendo mar misango mondo 
odung’ tik mang’we ng’ar ni Jehova Nyasaye. 
16 Harun gi yawuote nocham modong’, to 
nyaka gichame ma ok oketie thowi e kama 
ler mar lemo; kendo ginichame e laru mar 
Hemb Romo.  17 Mogono ok onego ru gi 
thowi; nikech asemiyogigo kaka migapgi 
kuom misengini michiwona miwang’o 
gi mach. En gima ler ka misango mar 
golo richo kod misango mar pwodhruok 
e ketho.  18 Nyakwar Harun moro amora 
madichwo nyalo chame. Ma en migapgi 
mapile pile mar misengini miwang’o ne 
Jehova Nyasaye gi mach kuom tieng’ ka 
tieng’ mabiro. Gimoro amora morere kuome 
nodok maler.’ ” 
19 Jehova Nyasaye nowacho kendo ne 
Musa niya,  20 “Chiwoni ema Harun gi 
Yawuote nokelne Jehova Nyasaye chieng’ 
ma iwalogi: Mogo mayom moromo kilo 
ang’wenb kaka chiwo mar cham mapile pile, 
nus mar mogono ginichiw gokinyi, to nus 
modong’ ginichiw godhiambo.  21 Tedeuru 
gi mo e tawo, eka ukele koseruwore 
maber, kendo chiwe kong’injore matindo 
tindo, kendo otimgo misango mar cham 
madung’ tik mang’we ng’ar ni Jehova 
Nyasaye.  22 Wuode manokaw kare kaka 
jadolo mowal ema nolos misangono. Nyaka 
wang’e pep nimar en migawo mapile pile 
mar Jehova Nyasaye.  23 Kuom misango mar 
cham moro amora ma jadolo ogolo nyaka 
wang’ pep kendo kik chamgi.” 
Misango mar golo richo
 24 Jehova Nyasaye nowacho ne Musa 
niya,  25 Nyis Harun gi yawuote kama: Magi 
e chike mag misango mar golo richo: Chiach 
misango mar golo richo nyaka yang’ e nyim 
Jehova Nyasaye mana kama iyang’oe chiach 
misango miwang’o pep nikech en gima ler 
moloyo.  26 Jadolo mochiwo misangono 
b 20 Pim ma kawuono en lita ariyo. 
Tim Jo-Lawi 6 
112 
nyaka chame kama ler mar lemo, ma nitie 
e laru mar Hemb Romo.  27 Gimoro amora 
morere e misangono nobed gima owal ni 
Jehova Nyasaye. Ka diponi remb misangono 
okirore e nanga, to nyaka lwoke e kama 
ler mar lemo.  28 Chunoni agulu motedie 
ring’o mar misango mar golo richo nyaka 
too; to ka aguch mula ema otedee, to 
nyaka rudhe maler mi bang’e lawe gi pi. 
29 Ng’ato ang’ata madichwo ma jaodgi 
jodolo oyiene chamo misangono, nikech 
en gima ler moloyo.  30 Ka remb chiayo 
motimgo misango miwang’o mar golo richo 
okel ei Hemb Romo mondo pwodhgo richo 
ei Kama Ler mar lemo, to misangono kik 
cham; nyaka wang’e gi mach. 
Misango mipwodhogo ketho
 7
 Magi e chike mag misango ma 
1 
ipwodhruokgo e ketho, ma en misango 
maler moloyo:  2 Chiayo mar misango 
mipwodhruokgo e ketho nyaka yang’ 
mana kama iyang’oe chiayo mar misango 
miwang’o pep kendo rembe nyaka kir e 
bethe kendo mar misango koni gi koni. 
3 Eka jadolo nokaw bochene duto, kaka 
sembe gi boche moumo jamb-ich,  4 kod 
nyiroke kaachiel gi boche mogawe gi man 
but oguro kendo inigol jwala mabor manie 
wi chuny kod nyiroke.  5 Jadolo nochiwgi 
ka wang’ogi ewi kendo mar misango, 
mondo obed misango miwang’o gi mach 
ni Jehova Nyasaye, nikech en misango 
mipwodhruokgo e ketho.  6 Ng’ato ang’ata 
madichwo ma jaodgi jodolo oyiene chame, 
to nyaka chame mana e kama ler mar lemo 
mowal ni Jehova Nyasaye, nikech en gima 
ler moloyo. 
7 Chik achielni ema oriwo misango mar 
golo richo kod misango mipwodhruokgo 
e ketho. Misenginigo nodong’ ni jadolo 
motimogi, kopwodhogo richo.  8 Jadolo 
matimo misango miwang’o pep ma ng’ato 
ochiwo nodong’ gi pien chiayono kaka mare 
owuon.  9 Misango duto mag cham mobul e 
kendo kata motedi e sufuria, kata e dakuon, 
nodong’ne jodolo motime;  10 makmana 
misengini mamoko mag cham moruw gi 
mo kata ma ok oruw, ema nopog maromre 
ne yawuot Harun duto. 
Misango mar lalruok
 11 Magi e chike mag misango mar lalruok 
ma ng’ato nyalo chiwo ne Jehova Nyasaye. 
12 “ ‘Ka ochiwe ka gir goyo erokamano, 
to ochiwe kaachiel gi makati ma ok oketie 
thowi moted gi mo, kod chapat ma ok 
oketie thowi mowir gi mo, gi kek moted 
gi mogo mayom kendo modwal gi mo. 
13 Bende enokel misango mar lalruok mar 
goyo erokamano kaachiel gi makati moted 
gi thowi.  14 Enokel achiel kuom moro ka 
moro kaka misango mochiwe ne Jehova 
Nyasaye, nikech en mar jadolo makiro remb 
misengini mag lalruok.  15 Ring misango 
mar goyo erokamano nyaka cham mana 
odiechiengno mochiwe ma ok oriyo nyaka 
okinyi. 
16 “ ‘Ka misango motimo en mar 
kwong’ruok, chiwo mar hera, to misangono 
nyaka cham e odiechiengno mochiwe, to ka 
moro odong’ to inyalo chame kinyne.  17 Ka 
ring’o moro mar misango odong’ nyaka 
chieng’ mar adek, to nyaka wang’e e mach. 
18 Ka ring misango mar lalruok ocham 
chieng’ mar adek, to misangono ok noyiego. 
Bende Nyasaye ok nokwan misangono ka 
gima ber, nimar en gima kwero, kendo 
ng’ama ochame nobed jaricho. 
19 “ ‘Ring’o morere e gimoro amora 
mogak, kik cham, to nyaka wang’ e mach. 
To ring’o mamoko modong’ to inyalo cham 
gi ng’ato ang’ata maler.  20 To ka ng’at 
mogak ochamo ring misango mar lalruok 
mochiwne Jehova Nyasaye, ng’atni nyaka 
ng’ad kare oko kuom ogandagi.  21 Ng’ato 
ang’ata momulo gimoro mogak, bedni en 
dhano kata le, kata gimoro amora makwero, 
eka bang’e ochamo ring misango mar lalruok 
mochiw ni Jehova Nyasaye, en bende nyaka 
ng’ad kare oko kuom ogandagi.’ ” 
Chik odagi chamo bor gi remo
 22 Jehova Nyasaye nowacho ne Musa 
niya,  23 “Nyis jo-Israel kama: ‘Kik ucham 
bor moro amora mar dhok, rombe, kata 
diek.  24 Chiayo moyud kotho kende kata ma 
ondiegi onego kik gicham bore to boreno 
inyalo tigo e yo moro amora.  25 Ng’ato 
ang’ata kuomu manocham bor chiayo ma 
lembe moko osetimgo misango miwang’o 
113 
Tim Jo-Lawi 88
 pepa ni Jehova Nyasaye, to nyaka ng’ad 
kare kuom ogandane.  26 Ka moro amora 
mudakie, kik ucham remo moro amora bed 
ni en mar winy kata en mar le.  27 Ng’ato 
ang’ata mochamo remo nyaka ng’ad kare 
kuom ogandane.’ ” 
Migawo mar jadolo
 28 Eka Jehova Nyasaye nowacho ne 
Musa niya,  29 “Nyis jo-Israel kama: ‘Ng’ato 
ang’ata mochiwo misango mar lalruok ne 
Jehova Nyasaye, nyaka kel migawo mar 
misango kaka chiwo mare ne Jehova 
Nyasaye.  30 Enokelne Jehova Nyasaye gi 
lwete owuon boche miwang’o gi mach 
kaachiel gi agoke kendo enolier agokono 
kofwaye e nyim Jehova Nyasaye kaka 
misango mifwayo.  31 Jadolo nowang’ 
bochego e kendo mar misango, makmana 
ni agoko to nodong’ ni Harun gi yawuote. 
32 Unuchiwne jadolo bam ma korachwich 
mar chiayo kaka misango mar lalruok.  33 To 
wuod Harun mano kir remo kendo wang’ 
boche mar misango mar lalruok nyaka kaw 
bam korachwich kaka pokne.  34 To kuom 
misango mar lalruok ma jo-Israel golo, 
asekawo agoko miliero kendo ifwayo kod 
bam michiwo kaka pok kendo asemiyogi 
Harun jadolo kod yawuote kaka pokgi 
mapile pile kuom jo-Israel.’ ” 
35 Ma e migawo mar chiwo miwang’o pep 
ne Jehova Nyasaye mane opogone Harun 
gi yawuote e odiechieng’ mane owalgi 
mondo gitine Jehova Nyasaye kaka jodolo. 
36 E odiechieng’ mane opwodhgi, Jehova 
Nyasaye nochiwo chik ni jo-Israel mondo 
omigi ma kaka pokgi mapile ne tienge 
mabiro. 
37 Magi koro e chike mag misango 
miwang’o pep, misango mar cham, misango 
mar golo richo, misango ma ipwodhruokgo 
e ketho gi misengini mitimo chieng’ miketo 
jadolo e tich kaachiel gi misengini mag 
lalruok.  38 Chikegi Jehova Nyasaye nomiyo 
Musa e Got Sinai, chieng’ mane ochoko 
jo-Israel mondo ochiwne Jehova Nyasaye 
misengini mag-gi, ka gin e Thim mar Sinai. 
a 25 Misango mar kwe, mana kaka kwan 
33-37. 
Owal Harun gi yawuote e tich dolo
 8
 1 
Eka Jehova Nyasaye nowacho ne Musa 
niya,  2 “Kel Harun gi yawuote gi lepgi 
mag dolo, gi mor pwodhruok, gi rwadh 
misango mar golo richo gi imbe ariyo, kod 
odheru moting’o makati ma ok oketie thowi, 
3 kendo ichok oganda duto e dho Hemb 
Romo.”  4 Musa notimo mana kaka Jehova 
Nyasaye nochike, kendo oganda jo-Israel 
duto nochokore e dho Hemb Romo. 
5 Musa nowachonegi niya, “Ma e gima 
Jehova Nyasaye osechiko mondo otim.” 
6 Eka Musa nogolo Harun gi yawuote e dier 
oganda mi olwokogi gi pi.  7 Bang’ mano 
norwako ne Harun kandho, eka notweyone 
okanda e nungone, kendo norwakone law 
mayom mar dolo miluongo ni efod, bang’e 
notweyone law dolono miluongo ni efodno 
gi okandane motwang’ maber.  8 Norwakone 
law akor, moketo ombulu miluongo ni Urim 
gi Thumim e law akorno.  9 Eka nosidhone 
Harun kilemba e wiye, kendo oketone san 
mar dhahabu mopamore, ma en osimbo 
maler e nyim kilemba kaka ne Jehova 
Nyasaye ochike. 
10 Eka Musa nokawo mor pwodhruok 
mowirogo Hema kod gik moko duto manie 
iye, kendo nopwodhogi.  11 Nokiro mo 
moko ewi kendo mar misango nyadibiriyo, 
mowire kaachiel gi gik moko duto mitiyogo 
e kendono gi karaya mar luokruok gi 
rachungine, kendo nopwodhogi.  12 Noolo 
mor pwodhruok moko ewi Harun, kowire 
kendo kopwodhe ne tich dolo.  13 Bang’e 
nokelo yawuot Harun morwakonegi 
kandho, eka otweyonigi okanda e nungogi 
kendo osidhonegi kilemba mana kaka 
Jehova Nyasaye nochike. 
14 Eka Musa nokelo rwath mane ibiro 
timgo misango mar golo richo, Harun kod 
yawuote noyie lwetgi e wiye.  15 Musa 
noyang’o rwadhno kendo rembe moko 
nokawo gi lith lwete momieno e tunge 
kendo mar misango mondo opwodhgo 
kendo mar misango. Remo modong’ to ne 
opuko e bwo kendo mar misango. Kamano 
nowalo kendo mar misangono mondo 
opwodhego.  16 Bang’e Musa nokawo boche 
duto mogawo jamb-ich gi moumo chuny 
gi nyiroke ariyo kod boche mogawogi mi 
Tim Jo-Lawi 8 
114 
nowang’ogi e kendo mar misango.  17 To 
ring rwadhno gi piene kaachiel gi wen, 
nogolo oko mar kambi mowang’ogi duto 
kaka Jehova Nyasaye nochike. 
18 Eka Musa nokelo im mane ibiro timgo 
misango miwang’o pep mar golo richo, 
kendo Harun kaachiel gi yawuote noyieyo 
lwetgi e wiye.  19 Eka Musa noyang’o imno, 
kendo nokawo remo mi okiro e bath kendo 
mar misango.  20 Ne opogo ring imno lemo 
ka lemo kendo nowang’o wiye gi lemogo 
duto kod bochene.  21 Bang’e nolwoko jamb
ich kod tiende imno gi pi, kendo nowang’o 
imno pep e kendo mar misango kaka 
misango miwang’o pep, ma en misango 
miwang’o gi mach ne Jehova Nyasaye 
kendo madung’ tik mang’we ng’ar kaka 
Jehova Nyasaye nochiko Musa. 
22 Bang’ mano Musa nokelo im machielo, 
ma en im miwalogo jodolo ne tich kendo 
Harun gi yawuote noyieyo lwetgi e wiye. 
23 Musa moyang’o imno kendo nokawo 
remb imno moko momieno e it Harun ma 
korachwich, gi lith lwete mathuon ma 
korachwich kod lith tiende mathuon ma 
korachwich.  24 Eka bang’e Musa nochungo 
yawuot Harun, kendo nomieno remo e itgi 
ma korachwich gi lith lwetgi mathuon ma 
korachwich kod lith tiendegi mathuon 
ma korachwich. Remo modong’ to ne 
okiro e bath kendo mar misango moluoro. 
25 Nokawo boche gi boche mag sembe, 
kod boche duto mogawo jamb-ich gi boche 
moimo chuny gi nyiroke ariyo kod boche 
mogawogi, kaachiel gi bam ma korachwich. 
26 Kuom okapu mar makati ma ok oketie 
thowi mane ni e nyim Jehova Nyasaye, 
nokawo makati gi kek molos gi mo kod 
chapat achiel mi oketogi ewi boche kod bam 
ma korachwich.  27 Gigi duto noketo e lwet 
Harun gi yawuote mondo gifwagi e nyim 
Jehova Nyasaye kaka misango mifwayo. 
28 Bang’e Musa nokawogi e lwetgi kendo 
nowang’ogi kaachiel gi misango miwang’o 
pep e kendo mar misango kaka misango 
miwalogo jodolo. En misango miwang’o 
pep ne Jehova Nyasaye kendo madum tik 
mang’we ng’ar ne Jehova Nyasaye.  29 Musa 
nokawo agoko mi ofwaye e nyim Jehova 
Nyasaye kaka misango mifwayo; ma ne 
pok mar misango mar im miwalogo Harun, 
mana kaka Jehova Nyasaye nochiko Musa. 
30 Eka Musa nokawo mor pwodhruok kod 
remo mane nitiere e kendo mar misango 
mi okiro kuom Harun gi yawuote kod 
lepgi mag dolo. Omiyo nopwodho Harun 
gi yawuote kod lepgi mag dolo. 
31 Eka Musa nokone Harun gi yawuote 
niya, “Teduru ring’ono e dho Hemb Romo, 
kendo kanyo ema uchame gi makati manie 
okapu kama nitie gik mipwodhogo jodolo 
ne tich, mana kaka Jehova Nyasaye 
nochika, kawacho ni, ‘Harun gi yawuote 
ema nyaka cham ring’ono.’  32 Ring’o kod 
makati modong’ to nyaka une ni uwang’o. 
33 Kik uwuog e dho Hemb Romo kuom 
ndalo abiriyo, nyaka kinde ma iwalougo 
rum nikech walou biro kawo ndalo abiriyo. 
34 Pwodhruok ma otimore kawuononi 
kuomu e kaka Jehova Nyasaye nochika ni 
atimnu.  35 Nyaka ubedi e dho Hemb Romo 
odiechieng’ gotieno kuom ndalo abiriyo 
ka utimo gima Jehova Nyasaye dwaro, 
mondo kik utho nikech mano e gima Jehova 
Nyasaye osechika mondo awachnu.” 
36 Omiyo Harun gi yawuote notimo gik 
moko duto mane Jehova Nyasaye ochikogi 
gi dwond Musa. 
Jodolo ochako tichgi
 9
 Chieng’ mar aboro Musa noluongo 
1 
Harun gi yawuote kaachiel gi jodong 
Israel.  2 Nowacho ne Harun niya, “Kaw 
nyarwath mondo itimgo misango mar 
golo richo kendo ikaw im mondo itimgo 
misango miwang’o pep, jamnigo nyaka 
bed maonge songa kendo ichiwgi e nyim 
Jehova Nyasaye.  3 Nyis jo-Israel kama: 
‘Kawuru nywok maonge songa mondo 
utimgo misango mar golo richo, to 
nyaroya gi nyarombo mahikgi achiel kendo 
maonge songa mondo uchiw kaka misango 
miwang’o pep.  4 Kendo uchiw rwath kod 
im kaka misango mar lalruok kaachiel gi 
misango mar cham moruw gi mo e nyim 
Jehova Nyasaye nikech tinendeni Jehova 
Nyasaye nofwenyrenu.’ ” 
5 Negikelo gik moko duto mane Musa 
ochikogi e dho Hemb Romo, kendo oganda 
duto mar Israel nosudo mochung’ e nyim 
115 
Tim Jo-Lawi 10
 Jehova Nyasaye.  6 Eka Musa nowachonegi 
niya, “Ma e gima Jehova Nyasaye osechikou 
mondo utim, mondo duong’ne maler 
ofwenyrenu.” 
7 Musa nowacho ne Harun niya, “Sud 
machiegni gi kendo mar misango, kendo 
itim misango mar golo richo, gi misango 
miwang’o pep, mondo ipwodhrigo kaachiel 
gi oganda; eka ichiw misango kipwodhogo 
oganda kaka Jehova Nyasaye osechiko.” 
8 Kuom mano, Harun nosudo machiegni 
but kendo mar misango, kendo noyang’o 
nyarwath mane obiro gologo richone 
owuon.  9 Bang’e yawuote nokelone remo, 
mi onyumoe lith lwete, nomienogo tunge 
mag kendo mar misango, eka remo modong’ 
to ne opuko e tiend kendo mar misango. 
10 Nokawo boche gi nyiroke kod jwala 
mabor manie wi chuny mag chiayo mane 
itimogo misango mar golo richo, kendo 
nowang’ogi pep ewi kendo mar misango 
mana kaka Jehova Nyasaye nochiko Musa. 
11 To ring’o kod piem to ne otero oko mar 
kambi mowang’ogi. 
12 Bang’ mano Harun noyang’o chiayo 
mar misango miwang’o pep. Yawuote 
nogamone remo kendo nokiro e bethe 
duto mag kendo mar misango.  13 Eka 
negimiye lemo ka lemo mar chiayo mar 
misango miwang’o pep kaachiel gi wich 
kendo owang’ogi e kendo mar misango. 
14 Nolwoko jamb-ich kaachiel gi tielo kendo 
nowang’ogi kuom misango miwang’o pep 
ewi kendo mar misango. 
15 Eka Harun nokelo misango mane 
ji ochiwo. Nokawo nywok mane ibiro 
timgo misango mar golo richo ni oganda, 
noyang’e kendo nopwodhogo richogi mana 
kaka notimo gi misango mokwongo. 
16 Bang’ mano nokawo chiayo mar timo 
misango miwang’o pep kendo nochiwe 
mana kaka ne chik dwaro.  17 Eka nokelo 
misango mar cham kendo nojuko sanja 
mowang’o e kendo mar misango kaachiel 
gi misango miwang’o pep mar okinyi. 
18 Eka Harun noyang’o rwath kod im 
mane itimogo misango mar lalruok ni 
oganda. Yawuote nogamone remo mokiro 
e bethe duto mag kendo mar misango.  19 To 
boche mag rwadhno kod imno kaka sembe, 
gi boche mogawo jamb-ich gi nyiroke 
kaachiel gi jwala mabor manie wi chuny, 
20 duto negiketo ewi agoko, eka Harun 
nowang’ogie kendo mar misango.  21 Harun 
noliero agoko kod bam korachwich e nyim 
Jehova Nyasaye kaka misango miliero 
kendo ifwayo mana kaka Musa nochiko. 
22 Eka Harun noting’o lwete malo 
kochomo oganda mi nogwedhogi. Bang’e 
nolor piny oa kama notimoe misengini mag 
golo richo gi misengini miwang’o pep, kod 
misengini mag lalruok. 
23 Eka Musa gi Harun nodonjo e Hemb 
Romo, to kane giwuok oko to negigwedho 
ji, kendo duong’ maler mar Jehova Nyasaye 
nofwenyore ni oganda duto.  24 Mach 
nomuoch e nyim Jehova Nyasaye kendo 
nowang’o misango miwang’o pep kaachiel 
gi migepe mag boche manie wi kendo mar 
misango. Kane ji oneno gima notimoreno, 
negipong’ gimor mi gipodho auma. 
Tho mar Nadab gi Abihu
 Nadab gi Abihu ma yawuot Harun 
1 
10
 nokawo tewnigi mag mach mi giketoe 
mach, kendo ne gioloe ubani, kendo ne 
gimoko makwero e nyim Jehova Nyasaye 
ma chik Jehova Nyasaye ok oyie.  2 Kuom 
mano mach nomuoch e nyim Jehova 
Nyasaye mowang’ogi kendo ne githo mana 
kanyo.  3 Eka Musa nowacho ni Harun niya, 
“Ma e gima Jehova Nyasaye nowuoyoe 
kawacho kama,
 “ ‘Ananyis kaka an Nyasaye Maler
 ne jogo masudo buta,
 kendo nyaka miya luor
 e nyim ogendini duto.’ ”
 Wachni nomako dho Harun. 
4 Musa noluongo Mishael gi Elzafan 
yawuot Uziel ma en owadgi wuon Harun, 
mowachonegi niya, “Biuru ka mondo uting’ 
ringre oweteu ugol oko mar kambi oa e dho 
kama ler mar lemo.”  5 Kuom mano negibiro 
ma giting’ogi kendo gigologi oko mar kambi 
kaka Musa nochiko kapod girwako lepgi 
mag dolo miluongo ni tunik. 
Chike moko momako jodolo
 6 Eka Musa nowacho ne Harun kod 
Tim Jo-Lawi 10 
116 
yawuote ma Eliazar gi Ithamar niya, “Kik 
uwe wiu bed mogar, bende kik uyiech 
lepu, nono to ubiro tho kendo Jehova 
Nyasaye iye biro wang’ gi ogandani duto. 
To wedeu kaachiel gi jo-Israel duto to nyalo 
ywago joma Jehova Nyasaye osetieko gi 
mach.  7 Un to kik uwuogi ua e dho Hemb 
Romo, nono to ubiro tho, nikech un Jehova 
Nyasaye osewalou.” Omiyo negitimo mana 
kaka Musa nosewachonegi. 
8 Eka Jehova Nyasaye ne owuoyo gi 
Harun kowachone niya,  9 In kaachiel gi 
yawuoti kik umadh kong’o kata gima mero 
ji e kinde ma udhi e Hemb Romo, nono to 
ubiro tho. Mano en chik momako nyikwau 
nyaka tieng’ mabiro.  10 Nyaka uket pogruok 
e kind gik mowal ne Jehova Nyasaye kod 
gik ma ok mowal, bende gik ma ok ler gi 
gik maler,  11 kendo nyaka ipuonj jo-Israel 
chike duto mane Jehova Nyasaye omiyogi 
koa e dho Musa. 
Pok jodolo
 12 Musa nowacho ne Harun gi yawuote 
mane odong’ magin Eliazar gi Ithamar 
niya, “Kawuru misango mar cham mane 
odong’ kuom misengini mane ochiwne 
Jehova Nyasaye gi mago miwang’o gi mach 
kendo uchame ka ok oketie thowi but kendo 
mar misango, nikech en gima ler moloyo, 
13 kendo nyaka uchame e kama ler mar 
lemo nikech en pokni kaachiel gi yawuoti. 
Ma en pok mogol kuom misengini miwang’o 
gi mach ne Jehova Nyasaye nikech kamano 
e kaka nochika.  14 To in kaachiel gi yawuoti 
gi nyigi unyalo chamo agoko mane olier 
mifwayo kaachiel gi bam mane ochiw e 
nyim Jehova Nyasaye. Chamgiuru kama 
owal ni Jehova Nyasaye, nimar osemiyigi 
in kaachiel gi nyithindo kaka pokni mar 
misango mar lalruok ne jo-Israel.  15 Bam 
mane osechiw kod agoko mane oselier 
nyaka kel kaachiel gi boche mag misengini 
miwang’o gi mach nobed misango mifwayo 
e nyim Jehova Nyasaye. Ma nobed pokni 
mapile pile in kaachiel gi nyithindi kaka 
Jehova Nyasaye nochiko.” 
16 Kane Musa openjo wach diel mane 
otimgo misango mar golo richo, kendo kane 
onyise ni ne osewang’e, mirima nomake gi 
Eliazar kod Ithamar magin yawuot Harun 
mane odong’.  17 Eka nopenjogi niya, 
“Marang’o ne ok uchamo misango mar golo 
richo e kama ler mar lemo? En misango 
maler mane omiu mondo upwodhgo oganda 
kuom richogi e nyim Jehova Nyasaye. 
18 Nikech remb diendno ne ok oter e Kama 
Ler mar lemo, mano emomiyo ne onego 
uchame ei hekalu kaka nachikou.” 
19 Harun to nodwoko Musa niya, 
“Kawuono yawuota osetimo ni Jehova 
Nyasaye misango mar golo richogi giwegi 
kod misango miwang’o pep, to kata kamano 
to koro neye gima osetimorena! To ka dine 
acham misango mar golo richoni kawuono, 
bende dine atimo maber e nyim Jehova 
Nyasaye?”  20 Bang’ kane Musa osewinjo 
mae to ne oneno ni Harun ni kare. 
Chiemo michamo gi mago makwero
 11
 1 
Jehova Nyasaye nowacho ni Musa 
gi Harun niya,  2 “Nyis jo-Israel niya, 
‘Kuom le duto manie piny, magi ema unyalo 
chamo:  3 Unyalo chamo kit le moro amora 
ma ombong’ tiendegi opogore ariyo kendo 
manyamo kambula. 
4 “ ‘Nitie moko manyamo kambula kende 
kata moko ma ombong’ tiendegi kende ema 
opogore ariyo, mago to kik ucham. Ngamia 
kata obedo ni onyamo kambula kamano, 
to nikech ombong’ tiende ok opogore, chik 
ok oyieni mondo uchame nikech ogak. 
5 Aidha kata obedo ni onyamo kambula 
to ombong’ tiende ok opogore, kik uchame 
nikech ok oler.  6 Apwoyo kata obedoni 
onyamo kambula kamano, to ombong’ 
tiende ok opogore, chik ok oyienu mondo 
uchamgi nikech gin gik makwero.  7 Kata 
obedo ni ombong’ tiend anguro opogore 
ariyo kamano, to ok onyam kambula; chik 
ok oyienu mondo uchamgi nikech gin gik 
makwero.  8 Kik ucham ring-gi kata kik 
umul ringregi motho. Gin gik makwero ne 
un. 
9 “ ‘To kuom gik moko duto modakie 
nam gi aore to unyalo chamo mana mago 
man kod thuokgi kod kalagakla.  10 To gik 
moko duto manie nam gi aore maonge gi 
thuokgi kata kalagakla, bed nigimol kata 
gin achiel kuom gik mangima modak ei pi 
117 
Tim Jo-Lawi 1111
 nyaka ukwer.  11 Nikech gin gik makwero, 
kik ucham ring-gi bende kik umul motho 
kendgi.  12 Gimoro amora modak ei pi 
to gionge thuokgi kata kalagakla nyaka 
gibednu gik makwero. 
13 “ ‘Winy manyaka ukwer kendo kik 
ucham e magi: Ongo, achuth gi olith  14 gi 
otenga kod kit otenga duto,  15 gi kit agak 
duto,  16 tula, nyatawo gi okok kod kit 
olith duto  17 tula matin, gi osou, gi tula 
maduong’,  18 gi tula marachar gi tula 
modak e thim gi mbusi,  19 gi nyamnaha gi 
ng’ang’a, tula kod olik tiga. 
20 “ ‘Kute duto mafuyo kendo mawuotho 
gi tiende ang’wen nobednu gik makwero. 
21 Kata kamano, nitiere kute moko ma 
unyalo chamo man-gi tiende ang’wen 
kod mago ma gichikorego.  22 Kuom mano 
unyalo chamo kit bonyo, osialo gi kit 
onjiri kaachiel gi kit ongogo duto.  23 To 
gik moko duto mafuyo kod mago man-gi 
tiende ang’wen, nobednu gik makwero. 
24 “ ‘Gik makamagi biro miyo ubed 
mogak, kendo ng’ato ang’ata momulo ring 
chiayo motho kendeno nobed mogak nyaka 
odhiambo.  25 Ng’ata ang’ata moting’o ring 
chiayo mothono nyaka luok lepe, kendo en 
bende obiro bedo mogak nyaka odhiambo. 
26 “ ‘Le moro amora ma ombong’ne ok 
obarore duto kata ma ok nyam kambula 
nobednu gima kwero, kendo ng’ato 
ang’ata momulo ring-gino nobed mogak. 
27 To kuom le duto mawuotho gi tiende 
ang’wen, mago mawuotho kanyono piny 
gi kokegi nobednu mogak, kendo ng’ato 
ang’ata momulo ring-gi nobed mogak nyaka 
odhiambo.  28 Ng’ato ang’ata moting’o ring 
chiayogo motho nyaka luok lepe kendo 
nobed mogak nyaka odhiambo. Nikech le 
ma kamago gin le mogak. 
29 “ ‘Le mogak manyaka ukwer e magi: 
oyieyo, oyiech gudhugudhu, ng’ech moro 
amora maduong’ kata matindo,  30 gi ogwe 
gi kalagwena gi olele gi obongo-bongo 
kod ong’ongruok.  31 Gigi duto nobednu 
makwero kendo ng’ato ang’ata ma omulogi 
ka gisetho nobed mogak nyaka chop seche 
mag odhiambo.  32 Kaponi achiel kuom legi 
otho kendo molwar kuom gimoro amora 
mwakonyorego pile, to gino koro nobed 
mogak, bedni en gima olos gi yien, kata en 
law, kata pien kata ogunia. Gino koro nyaka 
nyum ei pi kendo nobed mogak nyaka 
chop seche mag odhiambo, eka bang’e 
nobed maler.  33 Kaachiel kuomgi olwar 
ei agulu, gik moko duto man ei aguluno 
nobed mogak, kendo nyaka uto aguluno. 
34 Chiemo moro amora minyalo cham 
moole pi moaye aguluno nobed mogak, 
kendo gimoro amora mimadho mowuok 
ei aguluno nobed mogak.  35 Gimoro amora 
ma gima othono orere nobed mogak; ka 
orere kuom kendo kata kuom aguch kendo, 
to nyaka mukgi oko nikech gin gik mogak 
kendo nyaka kwan-gi kamano.  36 Kata 
kamano soko kata yawo moting’o pi nosik 
ka ler, to ng’ato ang’ata momulo gimoro 
amora motho nobed mogak.  37 Kaponi 
achiel kuom gik mothogo olwar kuom kodhi 
mipidho, to kodhigo nosik ka ler,  38 to ka 
kodhigo gin mosebudi e pi, mi gimoro 
amora motho olwarie, to nobed mogak. 
39 “ ‘Ka le moyienu chamo otho, to ng’ato 
ang’ata momule nobed mogak nyaka 
chop seche mag odhiambo.  40 Ng’ato 
ang’ata mochamo ring’ono nyaka luok 
lepe, kendo enobed mogak nyaka chop 
seche mag odhiambo. Kata ng’ato ang’ata 
moting’o chiayono bende nyaka luok lepe, 
bende nosik mogak nyaka chop seche mag 
odhiambo. 
41 “ ‘Gimoro amora mamol kik ucham 
nikech gin gik makwero.  42 Kik ucham 
gimoro amora malak gi bund-igi kata 
mawuotho gi tiende ang’wen kata man-gi 
tiende mathoth nikech gin gik makwero. 
43 Kik gigi mi ubed mogak. Kik gik ma 
kamago mi ubed mogak kata mochido. 
44 An Jehova Nyasaye ma Nyasachu, kuom 
mano pwodhreuru kendo ubed jomaler, 
nikech an aler. Kik uchidru gi gimoro amora 
mamol kata malak e lowo.  45 An e Jehova 
Nyasaye mane ogolou e piny Misri mondo 
abed Nyasachu, kuom mano beduru maler 
nikech an aler. 
46 “ ‘Magi e chike mag le gi mag winy, 
kod gik mangima mamol ei pi, kod mago 
malak ewi lowo.  47 Nyaka uket pogruok e 
kind gik makwero kod gik ma ok kwero, 
Tim Jo-Lawi 11 
118 
kendo mondo upog gik mangima michamo 
kod mago ma ok cham.’ ” 
Pwodhruok mar mon bang’ nywol
 12
 1 
Jehova Nyasaye nowacho ne Musa 
kowacho niya,  2 Wachne nyithind 
Israel kama: Ka dhako omako ich ma 
onywolo nyathi ma wuowi, to enobed 
mogak bang’ ndalo abiriyo, machalre kaka 
obedo mogak e ndalone mar neno malo. 
3 Chieng’ mar aboro, nyathino nyaka ter 
nyangu.  4 Bang’ mae to dhakono nyaka 
rit kuom ndalo piero adek gadek, mondo 
pwodhe kuom rembe. E kindeno ok oyiene 
mulo gimoro amora mowal ni Jehova 
Nyasaye, kata donjo e kama ler mar lemo, 
nyaka ndalone mag pwodhruok rum.  5 To 
ka onywolo nyathi ma nyako, to nobed 
mogak kuom ndalo apar gang’wen, mana 
kaka obedo mogak e ndalone mar neno 
malo. Bang’ mano to nyaka orit kuom ndalo 
piero auchiel gauchiel mondo opwodhe 
kuom rembe. 
6 “ ‘E ndalo ma pwodhruokne kuom 
nyathi ma wuowi kata ma nyako oserumo, 
to enokel nyaim ma hike achiel mitimogo 
misango miwang’o pep Jehova Nyasaye, 
kaachiel kata nyathi akuru gi akuch odugla, 
mondo otimgo misango mar golo richo, 
kendo enochiwe ni jadolo e dho Hemb 
Romo.  7 Eka jadolo nochiwe ni Jehova 
Nyasaye mondo opwodhgo dhakono, 
kendo dhakono nodok maler kuom rembe 
mosechwer.
 “ ‘Magi e chike momako dhako monywolo 
nyathi ma wuowi kata ma nyako.  8 Ka en 
dhako modhier ma ok nyal yudo nyaim, 
to oyiene mondo okel akuch odugla ariyo 
kata nyithi akuru ariyo. Achiel kuomgi 
notim godo misango miwang’o pep, to 
machielo notimgo misango mar golo richo. 
Jadolo notim misenginigo, ka opwodhogo 
dhakono, kendo dhakono nobed maler.’ ” 
Chike kuom tuoche malandore mag del
 13
 1 
Jehova Nyasaye nowacho ne Musa gi 
Harun niya,  2 Ka ng’ato dende okuot 
kata oluro kata en-gi mbala marieny e 
dende manyalo bedo tuo malandore mar 
del, nyaka kele ir Harun jadolo kata ir achiel 
kuom yawuote ma en jadolo.  3 Jadolo 
nyaka non kama lit manie dende, kendo 
ka yier mantiere kama litno oselokore 
rachar kendo kama litno nenore ni odonjo 
ei ring’o ahinya, to kare en tuo malandore 
mar del. Ka jadolo onone, to enolande ni 
ogak.  4 Ka kido mantiere e piene en rachar 
to ok onenre ni odonjo ei ring’o kendo yier 
manie iye pok olokore rachar, to jadolo 
nyaka ket ng’at man-gi tuono kar kende 
kuom ndalo abiriyo.  5 E odiechieng’ mar 
abiriyo jadolo nyaka none, bende ka oneno 
ni pod onge pogruok kendo pok olandore 
e del, to nyaka okete kar kende kuom 
ndalo abiriyo mamoko.  6 E odiechieng’ 
mar abiriyo jadolo nyaka none kendo, 
to ka kama litno oserumo kendo pod ok 
olandore e del, to jadolo noland ni oler; en 
mana kama oluro. Ng’atno nyaka luok lepe, 
kendo enobed maler.  7 To ka kama olurono 
ok olandore e dende ka bang’ ka osedhi 
ir jadolo mondo olande ni oler, to nyaka 
onyisre e nyim jadolo kendo.  8 Jadolo nyaka 
none, kendo ka kama olurono oselandore e 
del, to enolande kaka ng’ama ogak; nikech 
en tuo malandore. 
9 Ka ng’ato ang’ata nigi tuo malandore mar 
del, to nyaka kele ir jadolo.  10 Jadolo nyaka 
none, kendo ka nitie kido marachar kama 
litni mi yier man kanyo olokore marachar, 
kendo kanyo onogo otimo adhola,  11 to 
mano nyiso ni en tuo malandore mosedak 
mar del kendo jadolo noland ng’atno ni 
ogak. Kik okete kar kende nikech osebedo 
mogak. 
12 Ka tuono olandore e dende duto, kaka 
jadolo nene, kendo ka tuono olandore e 
dende duto chakre e wiye nyaka tiende,  13 to 
jadolo nyaka none, to ka tuono olandore 
e dende duto, to enowach ni ng’atno ler. 
Nikech dende duto oselokore rachar, en 
ng’at maler.  14 To ka dende ochako dholore, 
to enobed mogak.  15 Ka jadolo oneno dende 
modholore, to nowach ni ogak. Dende 
modholoreno ogak; en gi tuo malandore. 
16 Ka dipo ni dende modholoreno olokore 
rachar, to nyaka odhi ir jadolo.  17 Jadolo 
nyaka none, kendo ka kuonde malit olokore 
rachar, to jadolo noland ni ng’ama ogakno 
ler; eka enobed maler. 
119 
Tim Jo-Lawi 1313
 18 Ka bur omako ng’ato mi ochango, 
19 kendo kama bur ne nitiereno, kido 
marachar mokuot kata mobokore 
mamarmar onenore, to nyaka odhi ir jadolo. 
20 Jadolo nyaka non kama burno ne nitie 
kendo ka onenore ni odholore ahinya kendo 
yier manie iye oselokore rachar, to jadolo 
noland ni ng’atno ogak. En tuo malandore 
mar del 